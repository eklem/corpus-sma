

<!DOCTYPE html>
<html lang="sma-NO">

<head>

<link rel="stylesheet" type="text/css" href="/extension/ezwebin/design/ezwebin/stylesheets/core.css" />


<script type="text/javascript" src="/extension/ezwebin/design/ezwebin/javascript/insertmedia.js" charset="utf-8"></script>

                                      <meta name="viewport" content="width=device-width, initial-scale=1.0">

    <title>Sæjhta daajroem lissiehtidh vædtsoesvoeten bïjre lïhke fuelhkine / Sosijaale / Healsoe jïh sosijaale / Saemiedigkie - Sametinget</title>

    
    
                <meta name="Content-Type" content="text/html; charset=utf-8" />

            <meta name="Content-language" content="sma-NO" />

                    <meta name="author" content="Making Waves" />
    
                <meta name="copyright" content="Sametinget" />
    
                <meta name="description" content="" />
    
                <meta name="keywords" content="Sametinget" />
    
    
    
    <!--[if lt IE 9 ]>
        <meta http-equiv="X-UA-Compatible" content="IE=8,chrome=1" />
    <![endif]-->

    <meta name="MSSmartTagsPreventParsing" content="TRUE" />
    <meta name="generator" content="eZ Publish" />
        
<link rel="Home" href="/layout/set/print" title="Sametinget front page" />
<link rel="Index" href="/layout/set/print" />
<link rel="Top"  href="/layout/set/print" title="Sæjhta daajroem lissiehtidh vædtsoesvoeten bïjre lïhke fuelhkine / Sosijaale / Healsoe jïh sosijaale / Saemiedigkie - Sametinget" />
<link rel="Search" href="/layout/set/print/content/advancedsearch" title="Search Sametinget" />
<link rel="Shortcut icon" href="/extension/sametinget/design/sametinget/images/favicon.ico" type="image/x-icon" />
<link rel="Copyright" href="/layout/set/print/ezinfo/copyright" />
<link rel="Author" href="/layout/set/print/ezinfo/about" />

</head>

<body>


        <!-- Main area content: START -->
          


	<div class="folderimage ">
		
    
        
    
                                                                                                                                            <img src="/var/ezwebin_site/storage/images/media/bilder/sametingsraadet-2013-2017/henrik-olsen/henrik-olsen-2-foto-kenneth-haetta/52609-1-nor-NO/Henrik-Olsen-2-Foto-Kenneth-Haetta_sameting_article_main_image.jpg" width="570" height="365"  alt="Henrik Olsen 2 (Foto: Kenneth Hætta)" title="Henrik Olsen 2 (Foto: Kenneth Hætta)" />
            
    
    
    	</div>
	<h1>Sæjhta daajroem lissiehtidh vædtsoesvoeten bïjre lïhke fuelhkine</h1>
    <div class="published-date">
        16. Juovlamánnu 2014
    </div>
	<div class="article">

        
                    <div class="article_difi">
                            </div>
        
		<div class="article_text">
			<div class="intro">
<p>Saemiedigkien budsjedtesne 2015 lea dåårjeme 450 000,- kråvnah akten prosjektese vædtsoesvoeten bïjre lïhke fuelhkine saemien siebriedahkine. Prosjekte akte laavenjostoe Justijse- jïh riejriesvoetedepartemeentine. Goerehtimmien aajkoe lea goerehtalledh mah faktovrh saemien siebriedahkine mah tsevtsieh man åvteste gååvnese jïh man åvteste vædtsoesvoete dorjesåvva lïhke fuelhkine, jïh guktie maahta bööremeslaakan sjïehteladtedh saemien årroejidie juktie vueptiestidh jïh råajvarimmieh utnedh mah heerredieh jïh viehkiehtieh. &nbsp;</p></div>
			
<p><b>- Saemiedigkieraerie sæjhta akte siebriedahkeaktööre årrodh juktie vædtsoesvoetem nyjsenæjjaj vööste nåhkehtidh. Daejnie mijjieh gegkiestibie orre daajroem åadtjodh guktie viehkieabparaate maahta dejtie dåastodh mah vædtsoesvoetem dååjreme jïh dam bööremes viehkiem vedtedh, raerielïhtsege Henrik Olsen jeahta.</b></p><p>Vædtsoesvoete lïhke fuelhkine lea akte itjmies dåeriesmoere siebriedahkesne jïh akte meadtoe. Aerviedamme gaskem 75 000 - 150 000 almetjh Nöörjesne fïerhten jaepien vædtsoesvoetem dåarjoeh lïhke fuelhkine. Mahte 10 % nyjsenæjjijste Nöörjesne leah seksuelle daaresjimmiem dååjreme, akte lehkie dejstie lij nuerebe goh 18 jaepieh. Ajve 11 % gaajhkijste seksuelle daaresjimmijste pollisese bïeljelamme sjidtieh.</p><p><b>- Ibie maehtieh vïenhtedh daate lea jeatjahlaakan saemien siebriedahkine. Saemiedigkie barkeminie ihke viehkie- jïh dåarjoeabparaate tjuara leerhkehtallijen gïele-jïh kultuvremaahtoem utnedh. Daate joekoen vihkeles &nbsp;gosse almetje lea goh prååsehkommes, raerielïhtsege Olsen jeahta.</b></p><p>Raerielïhtsege Henrik Olsen aaj tjïerteste gaajhkh mïedtelimmieh saemien nyjsenæjjijste jïh nïejtijste mah leah seksuelle jïh vædtsoeh, leah luhpehts.</p><p><b>- Mijjieh tjïelke saemien håalijh daarpesjibie mah daam dïjrem buektieh dovne skuvlesne, noerebyjresisnie jïh siebriedahken siebrine. Viehkieabparaate tjuara væjkalåbpoe sjïdtedh gihtjedh mejtie nyjsenæjjah vædtsoesvoetem dååjroeh, jïh doestedh dan geerve aamhtesen bïjre soptsestidh. Aarebi jïh annje akte tabue meatodh almetje daaresjimmieh sov jieliedisnie dååjroe jïh almetji gaskem mejtie lïhke ektiedimmiem åtna. Dan åvteste ij gåessie gænnah tjuerieh&nbsp; naan juerie årrodh, daaresjæjja mij dïedtem åtna, jïh ij gåessie gænnah leerhkehtallije. Vædtsoesvoete nyjsenæjjaj vööste ij leah akte privaate aamhtese. Dïhte akte meadtoe maam aaj tjuara dan mietie gïetedidh.</b></p><p>Vædtsoesvoete lïhke fuelhkine lea aaj akte itjmies mïrrestallemedåeriesmoere. Jalhts seamma jïjnjh nyjsenæjjah goh kaarrh mah vædtsoesvoetem dååjroeh paarrebieleste, dellie jeenjemes nyjsenæjjah mah seksuelle daaresjimmiem dååjroeh jïh dam tjuerpiesommes vædtsoesvoetem dååjroeh.</p><p><b>Lissiehtimmie dejtie saemien mïrrestallemesiebride</b></p><p>Dåarjoe saemien mïrrestallemesiebride lea ohtsijebaseradamme jïh seamma daltesisnie orreme gellie jaepieh.</p><p>Saemiedigkieraerie lea dan åvteste geerjene juktie dåarjoem lissiehtidh daejtie siebride aaj mubpien jaepien budsjedtesne. Gosse daelie akte ryöktesth dåarjoe sjædta dellie siebrieh aaj vielie daejrieh guktie åvtese sjædta.</p><p><b>- Mijjieh akten mïrrestalleldh saemien siebriedahken åvteste barkebe seamma reaktajgujmie, dïedtigujmie jïh nuepiejgujmie dovne nyjsenæjjide jïh kaarride. Saemien mïrrestallemesiebrieh leah vihkeles aktöörh daennie barkosne. Dah mïrrestallemepolitihkeles aamhtesh buektieh saemien siebriedahkesne jïh Saemiedigkiem mïrrestallemegyhtjelassi bïjre haestieh, raerielïhtsege Henrik Olsen minngemosth jeahta.</b></p>
			
		</div>

				<div class="article_image_list">
					</div>
		
	</div>
          <!-- Main area content: END -->

    


<address>
Powered by <a href="http://ez.no/ezpublish" title="eZ Publish&trade; CMS Open Source Web Content Management">eZ Publish&trade; CMS Open Source Web Content Management</a>. Copyright &copy; 1999-2014 <a href="http://ez.no" title="eZ Systems AS">eZ Systems AS</a> (except where otherwise noted). All rights reserved.
</address>


</body>
</html>
