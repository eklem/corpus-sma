<html>
  <body>
    <div class="newsIntroBox">		 				
										<h1>PRM: Saemiedigkie sæjhta moenehtse- jïh stoerretjåanghkoeh digitaalelaakan tjïrrehtidh</h1>
				<div class="introContent"><div class="ezrichtext-field"><p>Saemiedigkien stoerretjåanghkoeståvroe lea nænnoestamme moenehtsetjåanghkoeh jïh stoerretjåanghkoem ruffien digitaalelaakan tjïrrehtidh.</p>    
    
	<div class=" ez-embed-type-image extend-image_medium">
	    
				
	<figure>
					    <img src="/var/site/storage/images/_aliases/image_medium/3/6/7/9/59763-1-nor-NO/Sametingets%20plenumsm%C3%B8te%2C%20ill.bilde.JPG" alt="Sametingets plenumsmøte, ill.bilde.JPG"/>
		
					
	</figure>

	</div>

</div>
</div>
	
			</div>
    <article class="article">
													<div class="ezrichtext-field"><p>– Mijjieh healsoeåejvieladtji juvnehtimmieh fulkebe. Tjuara jïjnjem soejkesjidh gosse edtja moenehtse- jih stoerretjåanghkoeh tjïrrehtidh, jïh dan åvteste tjoerebe joe daelie nænnoestidh mijjieh edtjebe tjåanghkojde digitaalelaakan tjïrrehtidh, stoerretjåanghkoen åvtehke Tom Sottinen (Bk) jeahta.</p><p>Saemiedigkie edtja daelie gaavnehtidh guktie edtjieh digkiedimmielahtesh jïh voteradimmieh tjïrrehtidh.</p><p>– Mijjese vihkeles almetjh maehtieh stoerretjåanghkoem fulkedh. Dan åvteste sïjhtebe tjåanghkoem nedtesne seedtedh juktie gaajhkesidie jaksedh, Sottinen jeahta.</p><p>Dåehkietjåanghkoeh, moenehtsetjåanghkoeh jïh stoerretjåanghkoe leah våhkoen 24, måantan ruffien 8.b. raejeste duarstan ruffien 11.b. raajan.</p><p><em>Jis gihtjehtimmiem sïjhth jallh dov leah gyhtjelassh gaskesadth Tom Sottinen (Bk), +4741272386, <a href="mailto:tom.sottinen@samediggi.no">tom.sottinen@samediggi.no</a></em></p><p> </p>
</div>

											</article>
  </body>
</html>
