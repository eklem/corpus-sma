

<!DOCTYPE html>
<html lang="sma-NO">

<head>

<link rel="stylesheet" type="text/css" href="/extension/ezwebin/design/ezwebin/stylesheets/core.css" />


<script type="text/javascript" src="/extension/ezwebin/design/ezwebin/javascript/insertmedia.js" charset="utf-8"></script>

                                            <meta name="viewport" content="width=device-width, initial-scale=1.0">

    <title>Saemiedigkie duedtiem tjarke dåarjede / Tjaalegh / Veeljemeboelhken 2009 - 2013 / Våarhkoe / Saemiedigkie - Sametinget</title>

    
    
                <meta name="Content-Type" content="text/html; charset=utf-8" />

            <meta name="Content-language" content="sma-NO" />

                    <meta name="author" content="Making Waves" />
    
                <meta name="copyright" content="Sametinget" />
    
                <meta name="description" content="" />
    
                <meta name="keywords" content="Sametinget" />
    
    
    
    <!--[if lt IE 9 ]>
        <meta http-equiv="X-UA-Compatible" content="IE=8,chrome=1" />
    <![endif]-->

    <meta name="MSSmartTagsPreventParsing" content="TRUE" />
    <meta name="generator" content="eZ Publish" />
        
<link rel="Home" href="/layout/set/print" title="Sametinget front page" />
<link rel="Index" href="/layout/set/print" />
<link rel="Top"  href="/layout/set/print" title="Saemiedigkie duedtiem tjarke dåarjede / Tjaalegh / Veeljemeboelhken 2009 - 2013 / Våarhkoe / Saemiedigkie - Sametinget" />
<link rel="Search" href="/layout/set/print/content/advancedsearch" title="Search Sametinget" />
<link rel="Shortcut icon" href="/extension/sametinget/design/sametinget/images/favicon.ico" type="image/x-icon" />
<link rel="Copyright" href="/layout/set/print/ezinfo/copyright" />
<link rel="Author" href="/layout/set/print/ezinfo/about" />

</head>

<body>


        <!-- Main area content: START -->
          


	<div class="folderimage ">
		
    
        
    
                                                                                                                                            <img src="/var/ezwebin_site/storage/images/media/bilder/sametingsraadet-2009-2013/marianne-balto-c-corinne-svala-ibanez/10597-1-nor-NO/Marianne-Balto-C-Corinne-Svala-Ibanez_sameting_article_main_image.jpg" width="570" height="379"  alt="Marianne Balto ©Corinne Svala-Ibanez" title="Marianne Balto ©Corinne Svala-Ibanez" />
            
    
    
    	</div>
	<h1>Saemiedigkie duedtiem tjarke dåarjede</h1>
    <div class="published-date">
        04. Ođđajagimánnu 2013
    </div>
	<div class="article">

        
                    <div class="article_difi">
                            </div>
        
		<div class="article_text">
			<div class="intro">
<p>Saemiedigkie golme millijovnh kråvnah dåårje mïerhkevaaroebïgkemasse, doekemasse, maarkedoekemasse jïh maahtoelutnjemasse duedtiejieliemisnie.</p></div>
			
<p>Raerielïhtsege Marianne Balto jeahta duedtie lea akte vihkeles darjoe mij identiteetem sjugnede, mij lea joekoen vihkeles dan saemien kultuvren jïh gïelen gaavhtan.</p><p>
<b>-Saemiedigkien akte ulmie duedtiem evtiedidh akten jieliemasse mestie lissiehtamme dïenestem jïh doekemem jïjtsedorjeme vaarojste åådtje. Dah dåarjoeh, ållesth golme millijovnh kråvnah, leah akte vihkeles sïlle juktie jielemem evtiedidh guktie dïhte vielie orresjugniedihks jïh maarkeden vööste stuvreme sjædta, jïh ij dan soe jearohke gïehtelimsdåarjoste, Balto jeahta.</b><br /><b>Mïerhkevaaroebïgkeme</b></p><p>
Duojáriid Ealáhussearvi jïh Sámiid Duodji sijhtieh mïerhkevaaroem duedtie nænnoestehtedh. Dan åvteste sijhtieh aktem guhkiebasse soejkesjem darjodh, guktie edtja aktem nænnoes mïerhkevaaroem bïgkedh jïh guktie edtja dam sietedh båetijen aejkien.<br />Saemiedigkie 782&nbsp;850 kråvnah prosjektese dåårje.</p><p>
Raerielïhtsege Marianne Balto jeahta vihkeles duedtie vielie våajnoes maarkedesne sjædta, jïh aelhkebe dam maarkedesne gaavnedh. Dannasinie akte vihkeles råajvarimmie maarkededoekemem jïh doekemelïhtsem nænnoestehtedh.<br /><b>Maahtoem lissiehtidh</b></p><p>Saemiedigkie 495&nbsp;000 kråvnah dåårje Duojáriid ealáhussearvise jïh Sámiid Duodjise juktie studijh aelkedh dorjemassesne, maarkededoekemisnie jïh doekemisnie. Saemien jolleskuvle dïedtem åtna kuvsjide tjïrrehtidh.</p><p>Duojáriid ealáhussearvi jïh Sámiid Duodji sijhtieh maahtoem lutnjiestidh duedtiejielemen sisnjelen. Studije lea sjïehteladteme guktie dïhte 15 studijepoengh vadta akten boelhken mij ryöhkoe 3 askh. Studije ööhpehtimmiem feerhmie duedtievuekiej bïjre, åtnoe maasjinijste, vuesiehtimmie jïh lïerehtimmie teknologijesne jïh aaj doekeme jïh maarkededoekeme.</p><p>
<b>-Akte stoerre daerpiesvoete maahtoem lutnjedh åtnoen bïjre orre teknologijeste jïh doekeme jïh maarkededoekeme duedtiejieliemisnie, jïh dannasinie libie beetnegh prosjektese dåårjeme, raerielïhtsege Marianne Balto jeahta.</b><br /><b>Bïhkedæjjabarkoeh duedtesne</b></p><p>Saemiedigkie aktem millijovnem kråvnah bïhkedæjjabarkojde dåårje Luvlie- jïh Gaske-Finnmarhkesne. Duodjeinstituhtta Guovdageaidnusne sæjhta duedtiem nænnoestehtedh goh kultuvre, faage, jieleme jïh kombinasjovnejieleme Luvlie- jih Gaske-Finnmarhkesne. Prosjekte aktem jaepiem vaasa.</p><p>Duodjeinstituhttan åssjele lea duedtiem evtiedidh goh vætnoe jïh jieleme, jïh viehkiehtidh guktie jielemeevtiedimmie jïh orre barkoesijjieh sjugniesuvvieh mej våarome leah saemien vætnoeaerpievuekine.</p><p><b>-Gosse mijjieh mïerhkevaaroebïgkemem jïh maahtoelutnjemem tjarke dåarjedibie daelie jïjtsh studijigujmie, dle aaj iemie bïhkedæjjajgujmie dåarjoehtidh mah maehtieh vytnesjæjjide viehkiehtidh orre teknologijem åtnosne vaeltedh, jïh vielie maarkeden vööste stuvreme sjïdtedh, raerielïhtsege Marianne Balto jeahta.</b></p><p><b>Ekonomije jïh reeknehlåhkoekuvsje</b></p><p>Saemiedigkie 495&nbsp;000 kråvnah dåårje ekonomije- jïh reeknehlåhkoekuvsjide duedtiedarjojde. Duojáriid ealáhussearvi jïh Sámiid duodji mah sijhtieh maahtoem eknomijen jïh reeknehlåhkoen sisnjeli nænnoestehtedh jieliemisnie.</p><p>Edtja kuvsjide tjïrrehtidh tjïjhtje sijjine, Snåasen luvhtie åarjene Deatnun gåajkoe luvlene. Kuvsji teemah leah gaskem jeatjah vïhtesjadteme sïelteste, dorjesevïhtesjadteme, reeknehlåhkoetjaeleme jïh ohtsemegoeride gïehtelimsdåarjoeöörnegasse buerkiestidh.</p><p><b>-Saemiedigkie lea jienebh vytnesjæjjah gïehtjedamme mah gïehtelimsdåarjoem Saemiedigkeste åådtjeme. Gïehtjedimmie vuesehte jïjnjh vytnesjæjjah eah nuekies hijven daarjoem reeknehlåhkoetjaelemen bïjre utnieh, jïh dan åvteste dle hijven jieleme sæjhta ekonomijemaahtoem nænnoestehtedh vytnesjæjjaj luvnie, raerielïhtsege Marianne Balto jeahta.</b></p><p><b>Marianne Balto 480 63 358</b></p>
			
		</div>

				<div class="article_image_list">
					</div>
		
	</div>
          <!-- Main area content: END -->

    


<address>
Powered by <a href="http://ez.no/ezpublish" title="eZ Publish&trade; CMS Open Source Web Content Management">eZ Publish&trade; CMS Open Source Web Content Management</a>. Copyright &copy; 1999-2014 <a href="http://ez.no" title="eZ Systems AS">eZ Systems AS</a> (except where otherwise noted). All rights reserved.
</address>


</body>
</html>
