<html>
  <body>
    <div class="newsIntroBox">		 				
										<h1>PRM: Læhkoeh, Aarborte!</h1>
				<div class="introContent"><div class="ezrichtext-field"><p>Aarborten tjïelte meatan vaaltasåvva saemien gïelen reeremedajvese. – Manne joekoen geerjene ihke Aarborten tjïelte sæjhta meatan årrodh åarjelsaemien gïelem evtiedidh jïh eevtjedh, raerielïhtsege Lars Filip Paulsen jeahta.</p>
</div>
</div>
	
			</div>
    <article class="article">
													<div class="ezrichtext-field">    
    
	<div class="align-right ez-embed-type-image extend-large">
	    
				
	<figure>
					    <img src="/var/site/storage/images/_aliases/large/6/4/9/1/11946-1-eng-GB/30784407713_59707bc347_o.jpg" alt="30784407713_59707bc347_o.jpg"/>
		
				
			<figcaption>
													<div class="by">FOTO | Lars Filip Paulsen. Govven/foto: Jan Roger Østby/Sámediggi</div>
							</figcaption>
					
	</figure>

	</div>
<p><strong>– </strong><strong>Tjïelth jïh fylhkentjïelth leah akte dejstie Saemiedigkien ellen vihkielommes laavenjostoeguejmijste juktie gorredidh jïh evtiedidh dejtie saemien gïelide.  Mijjieh dan åvteste geerjene ihke Aarborten tjïelte lea båateme goh gåalmede åarjelsaemien tjïelte, jïh destie dïedtem vaalta ihke saemien gïele edtja jielije gïeline årrodh aaj båetijen aejkien.</strong></p><p>Saemiedigkie jïh reeremetjïelth laavenjostoelatjkoeh utnieh mah edtjieh hijven gaskesadtemem jïh laavenjostoem sjugniedidh dej saemien gïeli bïjre.</p><p>– Doh veeljemh mah daan biejjien dorjesuvvieh stoerre ulmiem åtna saemien gïeli båetijen aejkien gaavhtan, raerielïhtsege Lars Filip Paulsen jeahta.</p><p>Saemien gïelen reeremedajvesne saemien jïh nöörjen leah mïrrestalleldh gïelh. Daate sæjhta jiehtedh gaajhkesh dovnesh reaktam utnieh viehkiem åadtjodh saemien gïelesne gosse gaskesem vaeltieh tjïeltine jallh jeatjah byögkeles etaatigujmie.</p><p>Govlehtallije: Saemiedigkieraerie Lars Filip Paulsen, tlf 916 18 561</p>
</div>

											</article>
  </body>
</html>
