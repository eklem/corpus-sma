<html>
  <body>
    <div class="newsIntroBox">		 				
										<h1>Vuelkemereeknege jïh honoraarekrïevenassh Saemiedægkan</h1>
				<div class="introContent"><div class="ezrichtext-field"><p>Naemhtie vuelkemereeknegh, maaksoerefusjovnem jallh honoraarem appesne jallh nedtesne deellh.</p>
</div>
</div>
	
			</div>
    <article class="article">
													<div class="ezrichtext-field"><p>Jis Saemiedigkie edtja dutnjien honoraarem/vuelkemereeknegem maeksedh, akte <strong>Barkoelatjkoe </strong>dorjesåvva maam tjoerh vuelietjaeledh åvtelen barkoe aalka. Gaskesadth dov govlehtallijem  Saemiedigkesne.<br/><br/>Dej bïevnesi gaavhtan barkoelatjkosne baahtseme öörnesåvva <a href="https://dfo.no/kundesider/reiseregning/reiseregning-for-honorarmottakere" title="">portaalese Betalmeg-selvbetjening på nett</a>, gusnie krïevenassem registreerh elektrovneles. Datne sïjhth e-påastem åadtjodh gosse baahtseme lea öörnesovveme.</p><h2>Portaalese tjaangedh</h2><p><a href="https://selvbetjening.dfo.no/" title="">Betalmeg –selvbetjening på nett</a></p><p>Datne ID-porten tjïrrh tjaangh. Maahtah MinId, BankID, BankID mobijlesne, Buypass jïh Commfides nuhtjedh juktie tjaangedh.</p><h2>Sjyöhtehke baalhkavuekieh honoraaride</h2><p>Tjuara honoraarekrïevenassem registreeredh reaktoe baalhkavuekien vööste juktie gorredidh honoraare reaktoelaakan maaksasåvva jïh reektesåvva. Daah baalhkavuekieh leah sjyöhtehke Saemiedægkan:</p><ul><li>5535 – Honoraare: sïejhme baalhkavuekie gaajhkide honoraaride/maaksoeh tjåanghkoej åvteste</li><li>5534 – Tæjmoehonoraare: baalhkavuekie tæjmoej mietie gaajhkide honoraaride/maaksoeh tjåanghkoej åvteste</li><li>5533 –Dasseme barkoedïeneste</li></ul><h2>Bïhkedimmie</h2><p>Guktie nedtevuekiem jallh appem nuhtjedh? Ellies utnijebïhkedimmieh, aaj bïhkedimmieh videovisnie gaavnh daesnie.</p><p>Internet Explorer nuhtjh? Ij gåaredh portaalem nuhtjedh nedtelohkijisnie Internet Explorer. Sijjeste tjoerh Google Chrome, Microsoft Edge jallh Firefox nuhtjedh.</p><p> </p>
</div>

											</article>
  </body>
</html>
