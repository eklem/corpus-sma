<html>
  <body>
    <div class="newsIntroBox">		 				
										<h1>Preessese: Akkrediteradimmie Saemiedigkien rïhpestimmien sjïekenisnie 11.10.17</h1>
				<div class="introContent"><div class="ezrichtext-field"><p>Gaskevåhkoen rïhkeden/golken 11.b. dïhte 8. Saemiedigkie rïhpeste. Majesteete Gånka jïh Kronprinse sijhtieh stïeresne årrodh rïhpestimmesne.  Preesse bööresåvva rïhpestæmman.</p>
</div>
</div>
	
			</div>
    <article class="article">
													<div class="ezrichtext-field"><p>Kapasiteeten gaavhtan ajve akkrediteradamme journalisth sijhtieh baahtsemem åadtjodh saemiedigkiegåatan gaskevåhkoen golken/rïhkeden 11.b. Akkrediteradamme journalisth baahtsemekåarhtem Saemiedigkeste åadtjoeh. </p><p><strong>Sïjsebïeljelimmie:</strong> </p><p>Tjaaleldh sïjsebïeljelimmie seedtesåvva diekie: <a href="mailto:jan.roger.ostby@samediggi.no">jan.roger.ostby@samediggi.no</a></p><p>Tjaelieh bæjjese gaajhkesh mah sijhtieh meatan årrodh dov redaksjovneste, jïh mujhtieh dovne nommem, e-påasteadressem jïh tellefovnenommerem fïereguhtese tjaeledh. Mujhtieh bievnedh mejtie almetje lea journaliste jallh fotograafe. </p><p><strong>Akkrediteradimmiemierie lea bearjadahken 06.10.17.</strong></p><p>Gaertjiedamme sijjieh stoerretjåanghkoesavkesne, gallerijesne jïh gaskebeapmosne jïh dan åvteste Saemiedigkie sæjhta sijjide joekedidh. </p><p><strong>Dæjpeles bïevnesh:</strong> </p><p>Gaajhkh preessealmetjh tjuerieh jïjtjemse registreradidh Saemiedigkien dåastovesijjesne gaskevåhkoen golken/rïhkeden 11.b. ts. 12.00 åvtelen. </p><p>Preessemaabpa deellesåvva programmine, bïevnesigujmie jïh håalemigujmie. Tjåanghkoetjiehtjele 121 lea preessetjiehtjele.</p><p>Tjåanghkoetjiehtjele lea tjaangemesijjien baalte. Desnie TV jïh tråarehts nedte. </p><p>Akkrediteradamme journalisth gaskebeapmoem Saemiedigkesne åadtjoeh. </p><p>NRK Sápmi sæjhta ryöktesth seedtedh rïhpestimmeste tv:sne jïh raadijovisnie. Rïhpestimmie aaj ryöktesth seedtesåvva <a href="http://tv.samediggi.no/">Saemiedigkien nedte-tv:sne</a>. </p><p><strong>Vielie bïevnesh:</strong> </p><p>Goevtesedirektööre Jan Roger Østby, + 47 481 44 696</p><p>Faageåvtehke Sara Beate Eira Persson, 472 70 764 </p>

    	</div>

											</article>
  </body>
</html>
