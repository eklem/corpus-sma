<html>
  <body>
    <div class="newsIntroBox">		 				
										<h1>Aamhtesereerije - Arkeologe</h1>
				<div class="introContent"><div class="ezrichtext-field"><p>Saemiedigkien kultuvremojhtese, areaale jïh byjrese-goevtesisnie akte ihkuve barkoe aamhtesereerijinie gååvnese kultuvremojhteseseksjovnesne. Aalkoe dallatjinie.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2019-06-05">05.6.2019</time>, ođasmahtton
					<time datetime="2019-06-11">11.6.2019</time>	
							</p>
		</div>
	
						</div>
    <article class="article">
													<div class="ezrichtext-field"><p>Barkoesijjie lea Saemiedigkien kontovresijjesne Snåasesne.</p><h3>Barkoelaavenjassh</h3><p>Barkoen uvtemesth barkoelaavenjassh leah reereme saemien kultuvremojhtesijstie jïh aamhtesereereme ovmessie soejkesje- jïh areaale-aamhtesijstie. Barkosne maahta aaj jeatjah laavenjassh åadtjodh mah leah ektiedamme Saemiedigkien gïehtelæmman.</p><h3>Kvalifikasjovnh</h3><p>Barkoe jollebe ööhpehtimmiem kreava maastere-/åejviefaagedaltesisnie, åajvahkommes arkeologijen jallh kultuvremojhtesevaarjelimmien sisnjelen. Maehtebe kandidaath aaj vuarjasjidh ööhpehtimmine unnemes bachelor-njieptjesne.</p><p>Ohtsije tjuara daajroem jïh sjyöhtehke dååjrehtimmiem utnedh barkoste saemien kultuvremojhtesigujmie, jïh daajroeh åtnoen bïjre digitaale feeltedalhketjijstie (GIS / GPS / CPOS). Vuejemeleahpa persovnebïjlese lea daerpies.</p><p>Maahtoe saemien gïelesne, dovne njaalmeldh jïh tjaaleldh vihkelesvoetem åtna.</p><p>Lissine vihkeles:</p><ul><li>Daajroe saemien histovrijen jïh saemien siebriedahketsiehkiej bïjre</li><li>Dååjrehtimmie feeltebarkoste</li><li>Dååjrehtimmie byögkeles reeremistie</li><li>Væjkele mubpiejgujmie govlesadtedh jïh laavenjostedh</li><li>Hijven njaalmeldh jïh tjaaleldh buektemevoete</li><li>Maahta jïjtjeraarehke jïh ulmien vööste barkedh</li><li>Faegniedihks</li><li>Persovneles sjiehtelesvoete</li></ul><h3>Baalhka- jïh barkoekrïevenassh</h3><p>Baalhka lea Statens regulativen mietie barkoekoda 1408 voesteskonsulente jallh 1434 raeriestæjja, ansenniteeten jïh maahtoej mietie.</p><ul><li>Baalhkeste 2 % Statens pensjonskassese geasalguvvieh</li><li>Hijven lööneme- jïh pensjovneöörnegh Statens pensjonskassesne</li><li>Fleksijbele barkoetïjje jïh jeatjah hijven tråjjesvoeteöörnegh</li><li>Hijven barkoebyjrese gusnie datne leah akte dejstie mij dam sjugnede</li></ul><p>Saemiedigkien reereme edtja dan gåhkese gåarede gellievoetem årroji luvnie vuesiehtidh. Akte personalpolitihkeles ulmie aktem jïebne aaltere- jïh tjoelejoekedimmiem buektiehtidh, jïh almetjh unnebelåhkoe- jïh aalkoealmetjemaadtojne dåårrehtidh.</p><p>Saemiedigkie latjkoem Inkluderende Arbeidsliv (MAH) åtna, jïh leavloem beaja sjïehteladtemasse barkoetsiehkijste fïereguhten meatanbarkijasse.</p><p>Ohtsijh mah eah saemien maehtieh gosse aelkieh, maehtieh dïedtem åadtjodh lïerehtimmiem saemiengielesne vaeltedh.</p><p>Gaajhkesh mah Finnmaarhkesne jïh Noerhte-Romsesne årroeh åadtjoeh studijelaajkoem Statens lånekassesne giehpiedidh 10 % fïerhten jaepien 25.000 kråvnaj raajan jïh sjïere giehpiedimmiem skaehteste.</p><p>Lissine barkijh seehtemem åadtjoeh sïejhme laaki, njoelkedassi jïh sjïehtedimmiej mietie, daan nuelesne baalhka jïh pensjovne, jïh 6 askh pryövetïjje.</p><h3>Gaskese</h3><p>Vielie bïevnesh barkoen bïjre åadtjoeh daesnie</p><ul><li>Konstitueradamme goevtesedirektööre <a href="mailto:andreas.stangberg@samediggi.no" title="">Andreas Stångberg</a>, tell. +47 78 47 40 00</li></ul><h3>Ohtseme</h3><p>Ohtseme, væhnadassh jïh vihtienassh edtjieh elektrovneles seedtesovvedh daan svaalhtesen tjïrrh, daennie sæjrosne «Søk stillingen».</p><p>Mænngan ohtsememierie lea nåhkeme akte byögkeles ohtsijelæstoe dorjesåvva. Byögkelesvoetelaaken mietie § 25 maehtebe bïevnesh ohtsijen bïjre bæjhkoehtidh jalhts ohtsije lea maadteme ij ohtsijelæstose tjaalasovvedh.</p><p><a href="https://www.jobbnorge.no/jobseeker/#/application/apply/171517">Søk stillingen</a></p><h3>Ohtsememierie:</h3><p>19.06.2019</p>
</div>

											</article>
  </body>
</html>
