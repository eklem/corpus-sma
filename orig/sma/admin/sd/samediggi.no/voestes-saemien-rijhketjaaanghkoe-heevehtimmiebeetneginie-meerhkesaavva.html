<html>
  <body>
    <div class="newsIntroBox">		 				
										<h1>Voestes saemien rijhketjåanghkoe heevehtimmiebeetneginie meerhkesåvva</h1>
				<div class="introContent"><div class="ezrichtext-field"><p>Nöörjen Baanghke aktem 20-kråvnasirkulasjovne-beetnegem bæjhkohte juktie meerhkesjidh daelie 100 jaepieh mænngan dïhte voestes saemien rijhketjåanghkoe lij Tråantesne 1917.</p>
</div>
</div>
	
			<div class="date">
			<p>
				Ođas | 
									Almmuhuvvon <time datetime="2017-01-25">25.1.2017</time>
							</p>
		</div>
	
						</div>
    <article class="article">
													<div class="ezrichtext-field"><p>Heevehtimmiemotijve beetnegisnie lea hammoedamme dehtie saemien guvvietjiehpiedæjjeste Annelise Josefsen jïh nommem <strong>«Vekselvirkning</strong>» åtna. Aajkoe lea ektiespïelem faamoej gaskem vuesiehtidh. Symbovlh leah saemien mytologijeste veedtjeme, jïh frijjelaakan tjåanghkan bïejesovveme gelliej væhtajgujmie saemien gievreste.</p><p>Beetnegen åvtebielesne portrehte gånkeste Harald V, guktie lea åtnasovveme sirkulasjovnebeetneginie sjïerevæhtine dej minngemes jaepiej. Ingrid Austlid Rise, hammoedæjja Det Norske Myntverkesne, lea motijvem hammoedamme.</p><p><strong>Bæjhkoehtimmie heevehtimmiebeetnegistie lea Scandic Nidelven hotellesne, Havnegt 1 Tråantesne, goevten 7.b. ts. 11.00.</strong></p><p>Beetnege bæjhkoehtamme sjædta «Tråante 2017»-heevehtimmien sjïekenisnie Tråantesne.</p><p>Öörnedimmie akte laavenjostoe gaskem Saemiedigkie, Åarjel-Trööndelagen Fylhkentjïelte, Noerhte-Trööndelagen Fylhkentjïelte jïh Tråanten tjïelte.</p><h4>Programme</h4><p><strong>Ts. 11.00 – 11.20</strong></p><p>Saemiedigkien direktööre Rune Fjellheim buerie båeteme vaajtele</p><p>Håaleme, mubpie sentraalebaanghkenåejvie Jon Nicolaisen</p><p>Geelkeme heevehtimmiebeetnegistie</p><p>Håaleme, aarebi saemiedigkiepresidente jïh åejviemoenehtsen åvtehke Aili Keskitalo</p><p>Håaleme, tjiehpiedæjja Annelise Josefsen</p><p>Boelhke preessese</p><p><strong>Govlehtallijh:</strong></p><p><a href="mailto:presse@norges-bank.no">Therese Riiser Wålen</a>, govlesadtemen åvtehke Nöörjen Baanghke, Tell: 94 05 08 86<br/><a href="mailto:jan.roger.ostby@samediggi.no">Jan Roger Østby</a>, goevtesedirektööre Saemiedigkien govlesadtemegoevtesasse, tell: 48 14 46 96 </p><p>Nuepie gååvnese beetnegh låtnoehtidh bæjhkoehtimmien mænngan</p>
</div>

											</article>
  </body>
</html>
