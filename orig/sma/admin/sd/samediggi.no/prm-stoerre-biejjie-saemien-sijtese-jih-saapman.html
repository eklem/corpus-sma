<html>
  <body>
    <div class="newsIntroBox">		 				
										<h1>PRM: Stoerre biejjie Saemien Sijtese jïh Saapman!</h1>
				<div class="introContent"><div class="ezrichtext-field"><p>Saemiedigkieraerie lea joekoen geerjene ihke Saemien Sijte minngedsgeatjan aktem aalkoedåarjoem åådtje akten orre gåatan Snåasesne. Daan aeredsbiejjien åehpies sjïdti reerenasse sæjhta aktem aalkoedåarjoem Saemien Sijtese staatebudsjedtesne raeriestidh, aktine geervehtimmiemierine gåeteste jaepien 2021.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2018-10-05">05.10.2018</time>, ođasmahtton
					<time datetime="2018-10-08">08.10.2018</time>	
							</p>
		</div>
	
						</div>
    <article class="article">
													<div class="ezrichtext-field"><p class="MsoPlainText">–Daan biejjien sïjhtem uvtemes Saemien Sijtem jïh åarjelsaemien byjresem læhkoehtidh gosse saahtah vååjnoe Saemien Sijte aktem orre jïh vyörtegs gåetiem åarjelsaemide jïh åarjelsaemien kultuvrese åådtje. Seamma tïjjen sïjhtem jiehtedh daate aaj akte stoerre biejjie abpe Saapman, saemiedigkieraerie Henrik Olsen jeahta.</p><p class="MsoPlainText">Bijjelen 30 jaepieh åarjelsaemieh leah bigkemen åvteste barkeme aktede orre åarjelsaemien museumistie jïh kultuvrejarngeste. Saemiedigkesne akte dåaresthpolitihkeles sïemesvoete orreme gellie jaepieh Saemien Sijte lea akte dejstie ellen vihkielommes prioriteradimmijste Saemiedægkan.</p><p class="MsoPlainText">Staatebudsjedte bæjhkoehtamme sjædta båetijen måantan ts. 10.00.</p><p><strong>Saemiedigkieraerie Henrik Olsen, tlf: 915 42 098.</strong></p>
</div>

											</article>
  </body>
</html>
