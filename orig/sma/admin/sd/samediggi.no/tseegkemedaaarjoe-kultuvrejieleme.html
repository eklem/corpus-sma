<html>
  <body>
    <div class="newsIntroBox">		 				
								<h1>Tseegkemedåarjoe: Kultuvrejieleme</h1>
	<div class="textIntro ezrichtext-field"><p>Maahtah tseegkemedåarjoem ohtsedh 1. boelhkese: Åestije-, jïh dorjese/dïenesjefokuse jïh/jallh 2. boelhkese: Evtiedimmie- jïh sjïdtedimmieboelhkese.</p>
</div>


						</div>
    <article class="article scholarship">
												<div class="ezrichtext-field"><p><strong> </strong><strong>1. BOELHKE: ÅESTIJE- J</strong><strong>ÏH DORJESE-/DÏENESJEFOKUSE</strong></p><p>Daan boelhken tseegkemedåarjoe maahta vadtasovvedh daase:</p><ul><li>Teestadimmie aktede dorjesistie/dïenesjistie/hypotesiste, jïh man vyljehke åestijh leah maeksedh</li><li> Åestijegoerehtimmie- Daerpies dov dorjesinie/dïenesjinie?</li><li>Åestijegoerehtimmie edtja vaastoem vedtedh akten dåeriesmoerese/daerpiesvoetese maarhkedisnie</li><li> Datne jueriedisnie mah åasah mijjieh maeksebe, gaskesadth Saemiedigkiem</li></ul><p><strong>Krïevenassh:</strong></p><ul><li>Buerkiestimmie destie mij edtja dorjesovvedh (jïjtse baalhka) boelhken tjuara ålman jïh åaside prosjektesne/råajvarimmesne ektiedidh.</li><li>Sïelte lea registreradamme goh sïelte vaenebe goh 2 jaepiej juassah.</li><li> Datne tjoerh årganisasjovnenommerem utnedh</li><li> Ohtseme tjuara tjïelke ulmiem utnedh</li><li> Åvtelen ohtsh byörh daejredh mejtie gaahtjijh jallh substituhth gååvnesieh. Dan bïjre tjoerh tjaeledh ohtsemisnie.</li><li> Ohtsemisnie akte veele jïh hijven soejkesje edtja årrodh mij vuesehte maam edtjh darjodh fierhten asken. Daate våaroeminie sjædta    jïjtjedh baalhkese.</li></ul><p><strong>Daam maahtah ohtsedh:</strong></p><ul><li>Dåarjoe maahta vadtasovvedh unnebe skåårvemidie, men skåårvemh eah maehtieh åejvieåasine årrodh prosjektesne/råajvarimmesne.</li><li>Jïjtse baalhka maahta årrodh 15 000 kråvnaj raajan fïerhten asken. Dastegh dov lea ellies- jïh/jallh bielietïjjenbarkoe, jïjtse baalhka    maahta geahpanidh.</li><li> Åestijefokuseboelhkese maehtebe dåarjoem vedtedh jïjtse baalhkese jeenjemes 9 askh.</li><li>Jeenjemes dåarjoe fïerhten sïeltese (åestijefokuse jïh sjïdtedimmie) lea 400 000 kråvnah.</li><li> Ih maehtieh ohtsedh gåabpagihtie boelhkeste seamma tïjjen.</li><li> Ij gåaredh tseegkemedåarjoem ektiedidh jeatjah dåarjojne Saemiedigkeste.</li><li> Tjoerh skaehtiem maeksedh tseegkemedåarjoste. Vuartesjh skatteetaten.no juktie vielie bïevnesh åadtjodh</li></ul><p><strong> 2. BOELHKE: EVTIEDIMMIE- J</strong><strong>ÏH SJ</strong><strong>ÏDTEDIMMIEBOELHKE</strong></p><p>Daan boelhken tseegkemedåarjoe maahta vadtasovvedh daase:</p><ul><li>Dov maarhkedem daennie laantesne jïh/jallh ålkoelaantesne vijriedidh</li><li>Evtiedimmie orre dorjesijstie jïh dïenesjijstie fokusinie lissiehtamme aarvoeh sjugniedidh</li><li>Tjïelkebe profijle</li><li>Sïeltemaallem bueriedidh. Datne daarpesjh tjïelkesidh mejtie sïeltemaalle lea reaktoelaakan sjïehtesjamme dan maarhkedese man   sisnie leah.</li><li>Datne jueriedisnie mah åasah mijjieh maeksebe, gaskesadth Saemiedigkiem.</li></ul><p><strong>Krïevenassh: </strong></p><ul><li>Mijjieh sïelth prioriteradibie mah fokusem utnieh elliesjaepien barkoesijjiem sjugniedidh. Soejkesje dïsse tjuara meatan vaaltasovvedh ohtsemisnie.</li><li>Buerkiestimmie destie mij edtja dorjesovvedh (jïjtse baalhka) boelhken tjuara ålman jïh åaside prosjektesne/råajvarimmesne ektiedidh.</li><li>Tjoerh aktem gïehtelimsbudsjedtem baalte bïejedh dejtie mubpide 3 jaepide. Gïehteldimmiebudsjedtesne tjuara sïjsedïenestem doekemistie sjïerelaakan neebnedh.</li><li>Sïelte lea registreradamme goh sïelte vaenebe goh 4 jaepiej juassah.</li><li>Tjoerh årganisasjovnenommerem utnedh</li><li>Ohtseme tjuara tjïelke ulmiem utnedh</li><li>Dov leah syjhtedassh sjïdtedimmiem sjugniedidh</li><li>Datne tjoerh dov nuepieh våajnoes darjodh</li><li>Dov akte tjïelke strategije guktie edtjh sjïdtedimmiem sjugniedidh</li><li>Ohtsemisnie akte veele jïh hijven soejkesje edtja årrodh mij vuesehte maam edtjh darjodh fïerhten asken. Daate våaroeminie   sjædta jïjtjedh baalhkese.</li></ul><p><strong>Daam maahtah ohtsedh:</strong></p><ul><li>Dåarjoe maahta vadtasovvedh unnebe skåårvemidie, men skåårvemh eah maehtieh åejvieåasine årrodh prosjektesne/råajvarimmesne.</li><li>Jïjtse baalhka maahta 15 000 kråvnah raajan fïerhten asken. Dastegh dov lea ellies- jïh/jallh bielietïjjenbarkoe, jïjtse baalhka maahta   geahpanidh.</li><li>Sjïdtedimmieboelhkese maehtebe dåarjoem vedtedh jïjtse baalhkese jeenjemes 9 askh.</li><li>Jeenjemes dåarjoe fïerhten sïeltese (åestijefokuse jïh sjïdtedimmie) lea 400 000 kråvnah.</li><li>Ih maehtieh gåabpagihtie boelhkeste ohtsedh seamma tïjjen.</li><li>Maahtah ryöktesth sjïdtedimmieboelhkese ohtsedh jïh ih tjoerh voestegh åestijefokusedåarjoem åadtjodh juktie maehtedh dïenesjem   åadtjodh, dastegh krïevenassh leah illeme.</li><li>Dastegh ryöktesth sjïdtedimmieboelhkese ohtsh tjoerh vihtiestimmiem åestijefokusistie baalte bïejedh.</li><li>Ij gåaredh tseegkemedåarjoem ektiedidh jeatjah dåarjojne Saemiedigkeste.</li><li>Tjoerh skaehtiem maeksedh tseegkemedåarjoste. Vuartesjh skatteetaten. no juktie vielie bïevnesh åadtjodh.</li></ul><p><strong>Govlehtallije</strong>: Raeriestæjja <a href="mailto:kirsten.ostby@samediggi.no">Kirsten Østby</a>, tlf: + 47 78 47 41 08</p><p><a href="https://e-skjema.no/Sametinget/sd/skjema/SMT129/Tilskudd_til_nring" title="">Elektronisk søknadsskjema</a></p>

    	<div class="embedFile">
		            			<a href="/content/download/2244/file/Regeverk%20tilskudd_Kreativ_n%C3%A6ring%20-%20s%C3%B8rsamisk%202019.pdf">Sjugniedihks jieleme Dåarjoenjoelkedassh 2019</a>
							
													
			<span class="embedFileSize">PDF | 427.416 kB</span>
			</div>



    	<div class="embedFile">
		            			<a href="/content/download/1846/file/Driftsbudsjett.xlsx">Driftsbudsjett</a>
							
													
			<span class="embedFileSize">EXCELL | 12.562 kB</span>
			</div>


</div>

					</article>
  </body>
</html>
