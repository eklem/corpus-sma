

<!DOCTYPE html>
<html lang="sma-NO">

<head>

<link rel="stylesheet" type="text/css" href="/extension/ezwebin/design/ezwebin/stylesheets/core.css" />


<script type="text/javascript" src="/extension/ezwebin/design/ezwebin/javascript/insertmedia.js" charset="utf-8"></script>

                                            <meta name="viewport" content="width=device-width, initial-scale=1.0">

    <title>Akte saemien vearteneaerpiesijjie Varangerisnie / Tjaalegh / Veeljemeboelhken 2009 - 2013 / Våarhkoe / Saemiedigkie - Sametinget</title>

    
    
                <meta name="Content-Type" content="text/html; charset=utf-8" />

            <meta name="Content-language" content="sma-NO" />

                    <meta name="author" content="Making Waves" />
    
                <meta name="copyright" content="Sametinget" />
    
                <meta name="description" content="" />
    
                <meta name="keywords" content="Sametinget" />
    
    
    
    <!--[if lt IE 9 ]>
        <meta http-equiv="X-UA-Compatible" content="IE=8,chrome=1" />
    <![endif]-->

    <meta name="MSSmartTagsPreventParsing" content="TRUE" />
    <meta name="generator" content="eZ Publish" />
        
<link rel="Home" href="/layout/set/print" title="Sametinget front page" />
<link rel="Index" href="/layout/set/print" />
<link rel="Top"  href="/layout/set/print" title="Akte saemien vearteneaerpiesijjie Varangerisnie / Tjaalegh / Veeljemeboelhken 2009 - 2013 / Våarhkoe / Saemiedigkie - Sametinget" />
<link rel="Search" href="/layout/set/print/content/advancedsearch" title="Search Sametinget" />
<link rel="Shortcut icon" href="/extension/sametinget/design/sametinget/images/favicon.ico" type="image/x-icon" />
<link rel="Copyright" href="/layout/set/print/ezinfo/copyright" />
<link rel="Author" href="/layout/set/print/ezinfo/about" />

</head>

<body>


        <!-- Main area content: START -->
          


	<div class="folderimage ">
		
    
        
    
                                                                                                                                            <img src="/var/ezwebin_site/storage/images/media/bilder/samiske-kulturminner/ceavccageadgi-tranesteinen-foto-sametinget/26808-1-nor-NO/Ceavccageadgi-Tranesteinen-Foto-Sametinget_sameting_article_main_image.jpg" width="570" height="380"  alt="Ceavccageađgi - Tranesteinen (Foto Sametinget)" title="Ceavccageađgi - Tranesteinen (Foto Sametinget)" />
            
    
    
    	</div>
	<h1>Akte saemien vearteneaerpiesijjie Varangerisnie</h1>
    <div class="published-date">
        23. Ođđajagimánnu 2013
    </div>
	<div class="article">

        
                    <div class="article_difi">
                            </div>
        
		<div class="article_text">
			<div class="intro">
<p>Kronike: Egil Olli, saemiedigkiepresidente</p></div>
			
<p>Dïhte saemien histovrije, jïh dïhte dejpeli histovrije mij lea dan våarome, dennie eatnamisnie gååvnese gusnie veasobe jïh maam nuhtjebe. Muvhten aejkien maahta geerve årrodh dam vueptiestidh, dan åvteste dah gïejh dejstie dejpelistie almetjijstie mijjen luvnie daamtaj vååjnoeh akte bielie eatnamistie. Gosse daajroem åtna guktie maahta eatnemem lohkedh, dle akte histovrijegærja rïhpelge mejnie gaajhkesh dovnesh maehtieh åahpenidh.</p><p>Muvhtene lehkesne dle gïejh almetjijstie mijjen åvtelen tjyölkehkåbpoe jïh ræjhkoesåbpoe mubpijste. Jïh akti veajkoej dle almetjh mijjen åvtelen, eatnaminie jïh sinsitnine ektine, kultuvremojhtesh jïh eatnemh sjugniedamme mah leah vyörtegs aktem sijjiem UNESCO’n vearteneaerpielæstosne åadtjodh, dan åvteste dah «åajvoeh jïh universelle aarvoem» utnieh. Akte vuesiehtimmie lea baektietjaalehtjimmieh Altesne, mah vearteneaerpiestatusem åadtjoejin 1985.</p><p>Akte jeatjah sjïere sijjie lea Ceavccageađgi/Mortensnes Unjargan tjïeltesne. Daesnie gïejh årroejijstie mah desnie orreme 12000 jaepieh, jïh daesnie aaj, bielelen viertiestimmie, dïhte stööremes saemien gaelmiedajve åvtekristeles tïjjeste, daesnie sjïelesijjieh jïh aejlies eatnemehammoedimmieh, jïh daestie akte ræjhkoes saemien soptsestimmievuekie båata.&nbsp; Ceavccageađgi’sne/Mortensnes saemien åvtetïjje jïh dïhte nænnoes ektiedimmie eatnemen jïh kultuvren gaskem leah tjåanghkan vïeveme akten ellies soptsesasse. Saemiedigkie dajvem reerie aktene laavenjostosne Varangeren Saemien museuminie, jïh sjïehteladteme guktie gaajhkh almetjh maehtieh desnie mïnnedh.</p><p>Saemiedigkie lea Unjargan tjïeltine ektine, jïh dåarjojne Finnmarhken fylhkentjïelteste jïh Saemien parlamentarihkeles raereste, gellie jaepieh laavenjosteme juktie Ceavccageađgim/Mortensnes vuarjasjamme åadtjodh, juktie dam vearteneaerpielæstose nommehtidh. Jaapien 2011 raejeste dle akte dåehkie nommedahteme maehteles almetjijstie laavenjostojne åtneme daam barkoem&nbsp; åvtese juhtiehtidh. Daelie dåehkie sov &nbsp;barkoem orrijeminie. Dïhte vihtiestamme Ceavccageađgi/Mortensnes byöroe vuajnalgidh dej golme jeatjah sjïere kultuvremojhtesedajvigujmie ektine Varangerisnie. Fïereguhtelaakan dle daah&nbsp; vierhtieligke krievemh tjïelkestieh jïh Varangeren ræjhkoes åvtehistovrijem.</p><p>Varangerenjaarkesne jïh aejresne Varangerfjovlen jïh Deatnu-jeanoen gaskesne gaajh jïjnjh gïejh gedtiebivtemistie, dovne goh vijremesvaalkh jïh bååreldahkh. Dej gaskem Gollevárri Deatnun tjïeltesne jïh Noidiidčearru/Kjøpmannskjølen Båtsfjorden tjïeltesne aktene sjïere sijjesne. Gollevárrisne gellie tjuetie vijremesvaalkh aktene vihties öörnegisnie. Daesnie aaj gåetiesijjieh varangeresaemiej årromesijjijste tjaktjege, medtie 12- jïh 1400 Kr.m. Noidiidčearrusne/Kjøpmannskjølen gellie kilomeeterh bååreldahkigujmie gierkijste mah orrijieh jorpeligke giedtine. Gåabpaginie dajvine aaj gellie vuetjemesijjieh jïh bearkoevåarhkoeh. Guktie bååreldahkh vååjnoeh, mah maehtieh åtnosne orreme guhkiem åvtehistovrijesne, dah tïjjen åvtese jïh murreds ektiedimmide tjuvtjiedieh gedtievijremen jïh båatsoen gaskem. Lissine dejtie göökte vijremedajvide dle stoerre gåetiesijjieh Ruovdenjunlovtesne/Gropbakkengen Unjargan tjïeltesne, ållesth 90 gåetiesijjiejgujmie ovrehte 3 jïh 4000 jaepien raejeste Kr.å, mejtie raeriestamme meatan vaeltedh. Daah golme dajvh leah Ceavccageađgine/Mortensnes ektine, varangeresaemiej båeries åtnoe- jïh årromedajven sisnjelen, destie dïhte ektienommeVárjjat Siidaveartneaerpiesijjie.&nbsp;</p><p>Gosse daejnie barkeme dle almetjetjåanghkoeh tjïrrehtamme dejnie sjyöhtehke tjïeltine, jïh tjïelti politihkeles stuvreme lea hijven bïevnesh bååstede vadteme. Aaj dejstie sjyöhtehke båatsoesïjtijste hijven bïevnesh båateme. VeanhtedeVárjjat Siidameatan sjædta Nöörjen tentatijve læstosne daan jaepien, jïh dïhte barkoe nommehtimmieprosessine vearteneaerpielæstoen vööste varke aalka. Dellie dah tjïelth jïh mubpieh aaj dejtie byjjes nænnoestimmide darjoeh mah prosjektem dåarjoeh.</p><p>Várjjat Siidaakte soptsese jieledefaamoen bïjre maam vijreme, bivteme jöh gööleme Varangerisnie åtneme 12&nbsp;000 jaepiej tjïrrh, gosse orrijin gedtiem vijredh jïh båatsojne eelkin, dan tïjjen bïjre gosse jåartaburrie lissiejielieminie sjïdti, jïh ektiedimmiej jïh ektiedahkoen bïjre almetji jïh eatnemen gaskem. Daate aaj akte soptsese religijovnen jïh kosmologijen bïjre, jarkelimmiej bïjre mah guhkiem ryöhkeme jïh dan bijre mij åvtetijjen jïh daaletje tijjen tjåanghkan gårrede.</p><p>Skraerjien duekesne akten sæjjan vearteneaerpielæstosne lea akte vaajtele abpe veartene edtja åehpies sjïdtedh dej kultuvrehistovreles aarvoejgujmie mejtie mijjieh tjarke ååktebe, jïh akte dagkeres tsåatskelesvoete edtja hijven årrodh dan voenges siebriedahkese jïh utnijijidie. Saemiedigkie stoerre vuartoeh åtna maam ulmide akte saemien vearteneaerpiesijjie Varangerisnie åådtje, dovne daajroen, goerkesen, dååjresen, kultuvreåtnoen jïh jielemeevtiedimmien bïjre. Gosse vearteneaerpielæstosne tjåådtje dle jolle staatusem åådtje, men aaj dïedth åådtje. Tjuara utniji iedtjh jïh utniji daajroeh krööhkestidh jïh vihkeles aaj tjïeltigujmie, jielemeiedtjijigujmie, utnijesiebriejgujmie jïh jeatjah kultuvremojhteseåejvieladtjigujmie hijvenlaakan laavenjostedh. Saemiedigkie aavodeminie dejtie hijven konsekvenside mah sjidtieh gosse Ceavccageađgi/Mortensnes UNESCO’n vearteneaerpielæstose båata.</p><p><b>Egil Olli, saemiedigkiepresidente</b></p><p>&nbsp;</p>
			
		</div>

				<div class="article_image_list">
							<div class="box">
					
    
        
    
                                                                                                                                            <img src="/var/ezwebin_site/storage/images/media/bilder/samiske-kulturminner/noiddiidcearru-kjoepmannskjoelen-foto-sametinget/26812-1-nor-NO/Noiddiidcearru-Kjoepmannskjoelen-Foto-Sametinget_sametingsarticleimage.jpg" width="230" height="153"  alt="Noiddiidčearru - Kjøpmannskjølen (Foto Sametinget)" title="Noiddiidčearru - Kjøpmannskjølen (Foto Sametinget)" />
            
    
    
    					

				</div>
					</div>
		
	</div>
          <!-- Main area content: END -->

    


<address>
Powered by <a href="http://ez.no/ezpublish" title="eZ Publish&trade; CMS Open Source Web Content Management">eZ Publish&trade; CMS Open Source Web Content Management</a>. Copyright &copy; 1999-2014 <a href="http://ez.no" title="eZ Systems AS">eZ Systems AS</a> (except where otherwise noted). All rights reserved.
</address>


</body>
</html>
