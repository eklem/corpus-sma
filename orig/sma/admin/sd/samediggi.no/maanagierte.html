<html>
  <body>
    <div class="newsIntroBox">		 				
							    		<h1 class="titleCorePage">Maanagïerte</h1>
    
    		<div class="introContent introContentCorepage">

                            <div class="ezrichtext-field"><p>Maanagïertepolitihken åejvieulmie Saemiedigkesne lea hijven byjjenimmietsiehkieh sjugniedidh saemien maanagïertefaalenassen tjïrrh. Saemien maanagïertefaalenasse lea akte gaahpoeh faalenasse gaajhkide maanide jïh eejhtegidie mah dam sijhtieh.</p>
</div>

            
                            <div class="">
                    </div>
            
		</div>
    

						</div>
    <div class="news">
                                                    <div class="ezrichtext-field"><p>Vihkeles leavloem bïejedh saemien gïelese jïh kultuvrese aktene saemien maanagïertefaalenassesne. Saemien maanah edtjieh kvalitatijve hijven maanagïertefaalenassem utnedh gusnie saemien aarvoeh, saemien kultuvre jïh aerpievuekien daajroe leah jarngesne.</p>
</div>

                        					</div>
    <div class="news">
                                    <div class="ezrichtext-field"><p>Saemien maanagïertefaalenasse lea akte faalenasse gusnie maanagïerten barkoevåarome lea saemien gïele jïh kultuvre. Maanagïerte edtja maanaj saemien identiteetem nænnoestehtedh viehkine saemien gïelem nuhtjedh jïh saemien kultuvren bïjre bievnedh. Saemiengïelen pedagogeles barkijh maanagïertem stuvrieh.</p><p>Maahta saemien maanagïertefaalenassem daejnie såarhtine juekedh: a) saemien maanagïerth jïh nöörjen maanagïerth saemien goevtesinie b) maanagïerth faalenassine saemien gïelelïerehtimmien bïjre.</p><p>Saemiedigkie saemien maanagïertefaalenassese sjïehteladta viehkine dåarjoem reeredh maanagïertide. Maanagïerth mah aktem saemien maanagïertefaalenassem vedtieh maehtieh dejtie joekehts dåarjoeöörnegidie ohtsedh. Saemiedigkien budsjedte dejtie dåarjoeöörnegidie buerkeste.</p><p>Juktie maanagïerten barkoem dåarjoehtidh Mieriesoejkesjinie maanagïerten sisvegasse jïh laavenjassine jienebh teemagærjetjh leah dorjesovveme. Teemagærjetjh edtjieh skraejrine jïh våaroeminie årrodh ussjedæmman gosse ovmessie teemajgujmie barka mah leah maanagïerten sisvegen jïh laavenjassi bïjre. Akte bïhkedæjja maanagïertide saemien maanajgujmie lea dorjesovveme.</p>
</div>

                                </div>
    <div class="news">
                                    <div class="ezrichtext-field"><p>Prosjekte Sámi mánát ođđa searvelanjain edtja vïjhtine jaepine jarkelimmiem sjugniedidh saemien maanagïertestruktuvresne mij saemien filosofijem jïh aerpievuekien daajroem våaroeminie åtna.</p><p>Daate sæjhta jiehtedh saemien maanagïerth edtjieh maehtedh saemien pedagogeles vuekiej mietie barkedh mah saemien gïelem, kultuvrem jïh aerpievuekien daajroem jarngesne utnieh jïh leah dan daajbaaletje saemien siebriedahkese sjïehtedamme.</p><p>Edtja tjåanghkoeh jïh seminaarh dotkijigujmie jïh universiteetigujmie tjïrrehtidh juktie juhteles saemien vuekieh damtijidh saemien kultuvren jïh filosofijen, gïelen jïh aerpievuekien daajroen mietie.</p><p>Pilotemaanagïerth ovmessie saemien dajvijste olkese veeljesuvvieh juktie saemien maanagïerten båetijem aejkiem hammoedidh. Gaajhkh maanagïerth jïh gaajhkh pedagogh edtjieh joekehtslaakan eadtjaldovvedh dovne maahtoeevtiedimmien tjïrrh jïh eadtjohkelaakan meatan årrodh sijjen daajrojne.</p><p>Sámi mánát ođđa searvelanjain edtja abpe Saepmesne barkedh dan gaavhtan prosjekte lea meatan Saemien parlamentarihkeles raerien dahkoesoejkesjisnie. Saemiedigkieh sveerjen jïh såevmien bielesne leah Interreg-vierhtieh ohtsedeminie juktie maehtedh meatan årrodh prosjektesne.</p>
</div>

                                </div>
    <div class="news">
                                    <div class="ezrichtext-field"><p>Goevten 6. b. lea byögkeles saevegebiejjie Nöörjesne jïh abpe laante biejjiem meerhkesje goh saemiej åålmegebiejjie. Jïjnjh heannadimmieh jïh symbovlh leah ektiedamme dan beajjan.</p>
</div>

                                </div>
    <section id="section-Saemien-maanagiertefaalenasse" class="blockInfo">
				<div class="container">

                    						<div class="row blockTitle">
							<div class="col-md-12 col-lg-12">
								<h3>Saemien maanagïertefaalenasse</h3>
							</div>
						</div>
                    
					<div class="row blockBody">

                                                    <div class="col-md-6 col-md-offset-3 col-lg-6 col-lg-offset-3">
                                <div class="news">
                                    <div class="ezrichtext-field"><p>Saemien maanagïertefaalenasse lea akte faalenasse gusnie maanagïerten barkoevåarome lea saemien gïele jïh kultuvre. Maanagïerte edtja maanaj saemien identiteetem nænnoestehtedh viehkine saemien gïelem nuhtjedh jïh saemien kultuvren bïjre bievnedh. Saemiengïelen pedagogeles barkijh maanagïertem stuvrieh.</p><p>Maahta saemien maanagïertefaalenassem daejnie såarhtine juekedh: a) saemien maanagïerth jïh nöörjen maanagïerth saemien goevtesinie b) maanagïerth faalenassine saemien gïelelïerehtimmien bïjre.</p><p>Saemiedigkie saemien maanagïertefaalenassese sjïehteladta viehkine dåarjoem reeredh maanagïertide. Maanagïerth mah aktem saemien maanagïertefaalenassem vedtieh maehtieh dejtie joekehts dåarjoeöörnegidie ohtsedh. Saemiedigkien budsjedte dejtie dåarjoeöörnegidie buerkeste.</p><p>Juktie maanagïerten barkoem dåarjoehtidh Mieriesoejkesjinie maanagïerten sisvegasse jïh laavenjassine jienebh teemagærjetjh leah dorjesovveme. Teemagærjetjh edtjieh skraejrine jïh våaroeminie årrodh ussjedæmman gosse ovmessie teemajgujmie barka mah leah maanagïerten sisvegen jïh laavenjassi bïjre. Akte bïhkedæjja maanagïertide saemien maanajgujmie lea dorjesovveme.</p>
</div>

                                </div>
                            </div>
                        
                        
					</div>

					<div class="row blockEventsAndRights">

                                                                            
                        
                        							<div class="col-md-6 col-md-offset-3 col-lg-6 col-lg-offset-3">
								<div class="rightsInfo">
                                    <div class="ezrichtext-field"><p>Saemiedigkien leah jienebh laavenjostoeguejmieh mah mijjine berkieh juktie mijjen ulmieh jaksedh.</p><p><a href="http://www.regjeringen.no/nb/dep/kd/tema/barnehager.html?id=1029">Maahtoedepartemeente</a></p><p><a href="https://www.udir.no/utdanningslopet/barnehage/">Ööhpehtimmiedirektoraate</a></p><p><a href="https://www.fylkesmannen.no/Barnehage-og-opplaring/">Fylhkenålma</a></p><p><a href="http://www.fubhg.no/">Maanagïerti eejhtegemoenehtse</a></p><p>Byjngetje vierhtieh:</p><p><a href="http://www.lovdata.no/all/nl-20050617-064.html">Maanagïertelaake (Lovdata)</a></p>

    	</div>

								</div>
							</div>
                        
					</div>

					<div class="row">
						<div class="col-md-8 col-md-offset-2 col-lg-8 col-lg-offset-2">

                                                        
                                                        								</div>
					</div>

				</div>
			</section>
    <section id="section-Prosjekte-Sami-manat-odda-searvelanjain" class="blockInfo">
				<div class="container">

                    						<div class="row blockTitle">
							<div class="col-md-12 col-lg-12">
								<h3>Prosjekte Sámi mánát ođđa searvelanjain</h3>
							</div>
						</div>
                    
					<div class="row blockBody">

                                                    <div class="col-md-6 col-md-offset-3 col-lg-6 col-lg-offset-3">
                                <div class="news">
                                    <div class="ezrichtext-field"><p>Prosjekte Sámi mánát ođđa searvelanjain edtja vïjhtine jaepine jarkelimmiem sjugniedidh saemien maanagïertestruktuvresne mij saemien filosofijem jïh aerpievuekien daajroem våaroeminie åtna.</p><p>Daate sæjhta jiehtedh saemien maanagïerth edtjieh maehtedh saemien pedagogeles vuekiej mietie barkedh mah saemien gïelem, kultuvrem jïh aerpievuekien daajroem jarngesne utnieh jïh leah dan daajbaaletje saemien siebriedahkese sjïehtedamme.</p><p>Edtja tjåanghkoeh jïh seminaarh dotkijigujmie jïh universiteetigujmie tjïrrehtidh juktie juhteles saemien vuekieh damtijidh saemien kultuvren jïh filosofijen, gïelen jïh aerpievuekien daajroen mietie.</p><p>Pilotemaanagïerth ovmessie saemien dajvijste olkese veeljesuvvieh juktie saemien maanagïerten båetijem aejkiem hammoedidh. Gaajhkh maanagïerth jïh gaajhkh pedagogh edtjieh joekehtslaakan eadtjaldovvedh dovne maahtoeevtiedimmien tjïrrh jïh eadtjohkelaakan meatan årrodh sijjen daajrojne.</p><p>Sámi mánát ođđa searvelanjain edtja abpe Saepmesne barkedh dan gaavhtan prosjekte lea meatan Saemien parlamentarihkeles raerien dahkoesoejkesjisnie. Saemiedigkieh sveerjen jïh såevmien bielesne leah Interreg-vierhtieh ohtsedeminie juktie maehtedh meatan årrodh prosjektesne.</p>
</div>

                                </div>
                            </div>
                        
                        
					</div>

					<div class="row blockEventsAndRights">

                                                                            
                        
                        							<div class="col-md-6 col-md-offset-3 col-lg-6 col-lg-offset-3">
								<div class="rightsInfo">
                                    <div class="ezrichtext-field"><h3>Prosjektesaetniesvoeth</h3><p>Prosjekte jåhta vïjhte jaepieh voerhtjen 2018 raejeste</p><p>Saemiedigkie lea prosjekten aajhtere</p><p>Beetnehvierhtieh Maahtoedepartemeenten tjïrrh</p><h4><strong>Prosjektedåehkie: </strong></h4><p>Prosjekten åvtehke Ol-Johán Sikku<br/>Anna Kristine Skum Hætta jïh Anne Jannok Eira, prosjekten meatanbarkijh<br/>Gudrun Kuhmunen jïh Anne Ingebjørg Eriksen, faageles tjiehpijh</p>
</div>

								</div>
							</div>
                        
					</div>

					<div class="row">
						<div class="col-md-8 col-md-offset-2 col-lg-8 col-lg-offset-2">

                                                        
                                                        								</div>
					</div>

				</div>
			</section>
    <section id="section-Aavoedimmie-goevten-6.-biejjeste-maanagiertesne" class="blockInfo">
				<div class="container">

                    						<div class="row blockTitle">
							<div class="col-md-12 col-lg-12">
								<h3>Aavoedimmie goevten 6. biejjeste maanagïertesne</h3>
							</div>
						</div>
                    
					<div class="row blockBody">

                                                    <div class="col-md-6 col-md-offset-3 col-lg-6 col-lg-offset-3">
                                <div class="news">
                                    <div class="ezrichtext-field"><p>Goevten 6. b. lea byögkeles saevegebiejjie Nöörjesne jïh abpe laante biejjiem meerhkesje goh saemiej åålmegebiejjie. Jïjnjh heannadimmieh jïh symbovlh leah ektiedamme dan beajjan.</p>
</div>

                                </div>
                            </div>
                        
                        
					</div>

					<div class="row blockEventsAndRights">

                                                                            
                        
                        							<div class="col-md-6 col-md-offset-3 col-lg-6 col-lg-offset-3">
								<div class="rightsInfo">
                                    <div class="ezrichtext-field"><h5>Nuhteligs vierhtieh maanagïertide, skuvlide jïh mubpide:</h5><ul><li><a href="http://prod.ovttas.no/nb/node/5459" title="">Vierhtiegærjetje maanagïertide saemiej åålmegebiejjien bïjre</a> (Aktesne.no)</li><li><a href="http://maritvold.no/arbeidsark/samefolkets-dag-1-etg/">Barkoeaarhke saemiej åålmegebeajjan</a> (Maritvold maanagïerte)</li><li><a href="http://www.nrk.no/skole/klippdetalj?topic=nrk:klipp/824522">Saemiej åålmegebiejjie</a> (NRK Skole)</li><li><a href="http://forskning.no/etnisitet-historie-kulturhistorie-moderne-historie/2008/02/lihku-beivviin-sami-albmogii">Lihku beivvin sámi álbmogii!</a> (Forskning.no)</li><li><a href="http://www.nrk.no/emne/samenes-nasjonaldag-1.6456907">Saemiej åålmegebiejjie</a>  (NRK)</li><li><a href="http://forskning.no/content/sami-albmotbeaivi-ps">Sámi álbmotbeaivi p.s.</a> (Forskning.no)</li></ul><p>Lohkh vielie åålmegebiejjien jïh nasjonaale symbovli bïjre:</p>

    	<div class="embed">
		<a href="/Saemiedigkien-bijre2/Vaaarome/AAaalmegebiejjie-jih-nasjonaale-symbovlh">Åålmegebiejjie jïh nasjonaale symbovlh</a>
	</div>


</div>

								</div>
							</div>
                        
					</div>

					<div class="row">
						<div class="col-md-8 col-md-offset-2 col-lg-8 col-lg-offset-2">

                                                        
                                                        
						</div>
					</div>

				</div>
			</section>
  </body>
</html>
