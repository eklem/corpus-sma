<html>
  <body>
    <div class="newsIntroBox">		 				
										<h1>Barkoe Saetniesvoete- jïh måahtadimmiekommisjovnen mandaatine</h1>
				<div class="introContent"><div class="ezrichtext-field"><p>Saemiedigkie laavenjassine åådtjeme raerine båetedh Stoerredægkan Saetniesvoete- jïh måahtadimmiekommisjovnen mandaaten bïjre.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2018-02-05">05.2.2018</time>, ođasmahtton
					<time datetime="2018-06-01">01.6.2018</time>	
							</p>
		</div>
	
						</div>
    <article class="article">
													<div class="ezrichtext-field"><p> Dan åvteste ræhpas tjåanghkoeh åtneme bïjre jarkan Saepmesne jïh dov raeiejgujmie båetedh. Daelie Saemiedigkie aalka Saemiedigkien lahtestimmiem darjodh, maam Saemiedigkien stoerretjåanghkoe edtja gïetedidh.</p><p>Akte kommisjovne mij nuekies ulmiem jïh sijjiem åådtje siebriedahkesne sæjhta maehtedh dïrreginie årrodh veanhtoeh jarkelidh. Dan åvteste vihkeles daelie gaavnehtidh mej siebriedahkesuerkiej bïjre kommisjovnen barkoe edtja årrodh.</p><p>Saemiedigkie vihteste saemien åålmege lea aktem staateles daaroedehtemepolitihken nuelesne orreme, mij veesi vielie goh 100 jaepieh. Gellie saemieh annje saejrieh guedtieminie daaroedehtemen mænngan, dovne goh almetjh jïh goh siebriedahke. Akte eevre vihkeles bielie måahtadimmeste lea ektie goerkese histovrijistie, ektie goerkese reakteste jïh ovreakteste dejpeli mah annje maehtieh ulmiem utnedh daan biejjien, jïh ektie goerkese histovrijen mïrhke bielijste sïerredimmine jïh daaresjimmiejgujmie mah guhkiem tsevtsieh. Akte ållesth jïh hijven måahtadimmie ij sån maehtieh sjugniehtovvedh åvtelen saetniesvoete lea tseegkeme jïh vihtiestamme dan gåhkese gåarede, jïh åvtelen dovne åejvieladtjh jïh siebriedahke meatoeh mij lea sjugniehtovveme jïh meatoeh dejtie konsekvenside aarebi politihke lea åtneme dejtie minngebe boelvide.</p><p>Ulmiemierie byöroe akte veele salkehtimmie årrodh mij autoriteetem vadta råajvarimmide mejgujmie edtja guhkiebasse barkedh. Juktie måahtadimmiem buektiehtidh dellie daerpies dah mah joekehtslaakan daaroedehtemem dååjrin jïh leah tsavtseme daaroedehtiemistie, nuepiem åadtjoeh soptsestidh jïh sijjen soptsesh buektedh. Akten kommisjovnen tjïrrh edtja orre daajroem jïh daajroebievnemem tseegkedh mij nuepie vadta daan beajjetje siebriedahkem Nöörjesne guarkedh.</p><p>Lohkh aaj: <a href="https://innsyn.onacos.no/sametinget/postliste/norsk/wfdocument.ashx?journalpostid=2018009685&amp;dokid=790558&amp;versjon=1&amp;variant=A&amp;">Første utkast til mandat for kommisjonen som skal se å fornorskingspolitikken overfor samer og kvener/norskfinner om dens konsekvenser </a></p><p>Lohkh aaj: <a href="https://www.stortinget.no/no/Saker-og-publikasjoner/Vedtak/Vedtak/Sak/?p=67518">Stortingets vedtak om en sannhetskommisjon for fornorskningspolitikk og urett begått mot det samiske og kvenske folk i Norge</a></p><p>Lohkh aaj: <a href="https://www.sametinget.no/Om-Sametinget/Arkiv-perioden-2016-2017/Nyhetsarkiv/Sametinget-stoetter-en-sannhets-og-forsoningskommisjon">Sametinget støtter en sannhets- og forsoningskommisjon</a></p><p>Lohkh aaj: <a href="https://www.sametinget.no/Nyhetsarkiv/Kronikk-Mange-baerer-fortsatt-generasjoners-og-egen-boer-tungt-paa-ryggen">Kronikk: – Mange bærer fortsatt generasjoners og egen bør tungt på ryggen</a></p><p><strong>Saemiedigkie ræhpas tjåanghkoeh åtneme daesnie: </strong></p><p>Måantan goevten 12. b., 18.00-20.00, Ä´vv Skoltesamisk museum, Neiden<br/>Dæjstan goevten 13. b., 18.00-20.00, Várjjat Sámi Musea, Varangerbotn<br/>Duarstan goevten 15. b., 18.00-20.00, Álttá Sámi Giellaguovddáš, Alta<br/>Gaskevåhkoen goevten 21. b., 19.00-21.00, Gjenreisningsmuseet, Hammerfest<br/>Duarstan goevten 22. b., 18.00-20.00, Senter for nordlige folk, Gáivuotna/Kåfjord<br/>Duarstan njoktjen 1. b., 19.00-21.00, Samisk Hus, Oslo<br/>Måantan njoktjen 5. b., 18.00-20.00, De Samiske Samlinger, Kárášjohka/Karasjok<br/>Måantan njoktjen 12. b., 18.00-20.00, Gáisi giellaguovddáš, tjïelteståvroesavka, Tromsø<br/>Dæjstan njoktjen 20. b., 18.00-20.00, Várdobáiki, Evenes<br/>Gaskevåhkoen njoktjen 21. b., 18.00-20.00, Árran, Divtasvuodna<br/>Duarstan njoktjen 22. b., 18.00-20.00, Sámi giella- ja kulturguovddáš, Porsáŋgu<br/>Dæjstan voerhtjen 3. b., 18.00-20.00, LES-viessu, Guovdageaidnu<br/>Måantan voerhtjen 9. b., 18.00-20.00, Fjellkysten hotell, Lavangen<br/>Duarstan voerhtjen 12. b., 18.00-20.00, Stormen gærjagåetie, Bådåddjo<br/>Måantan voerhtjen 16. b., 16.00-18.00, Samien Sijte, Snåase<br/>Dæjstan voerhtjen 17. b., 18.00-20.00, Hotel Nordkyn, Kjøllefjord, Lebesby<br/>Dæjstan voerhtjen 24. b., 18.00-20.00, Aajege Saemien gïele- jïh maahtoejarnge, Röörose<br/>Gaskevåhkoen voerhtjen 25. b., 18.00-20.00, Best Western Plus Hotel Bakeriet, Tråante</p>
</div>

											</article>
  </body>
</html>
