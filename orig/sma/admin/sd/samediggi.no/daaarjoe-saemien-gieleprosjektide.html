<html>
  <body>
    <div class="newsIntroBox">		 				
								<h1>Dåarjoe saemien gïeleprosjektide</h1>
	<div class="textIntro ezrichtext-field"><p>Dåarjoeöörnegen ulmie lea årrojh nuepiem utnieh saemien lïeredh jïh gïelem evtiedidh.</p>
</div>


						</div>
    <article class="article scholarship">
												<div class="ezrichtext-field"><p><strong>Ræhpas ohtsememierie: </strong>Dåarjoeöörnege saemien gïeleprosjektide ræhpas ohtsememieriem åtna gålkoen 1.b. raajan.</p><p>Ohtsemh iktemierien gïetesuvvieh. Aervede aamhtesereereme lea medtie 2 askh.</p><p><strong>Maahtah dåarjoem åadtjodh daase:</strong></p><ul><li>Gïeleapplikasjovnh jïh spïelh darjodh jïh/jallh jarkoestidh maanide jïh noeride saemiengïelesne jïh saemiengïelese.</li><li>Saemienkuvsjh geerve almetjidie.</li><li>Lohkeme- jïh tjaelemeviehkieöörnegh saamastallije almetjidie.</li><li>Bijpelejarkoestimmie åarjel- jïh julevsaemien gïelese.</li><li>Gïeleevtiedimmieråajvarimmieh gïelejarngide mah leah tseegkemeboelhken jïh dåarjoem tseegkemasse åådtjeme.</li><li>Saemien sijjienommh tjöönghkedh jïh bæjhkoehtidh.</li><li>Baakoegærjah saemien gïeline darjodh, digitaale vuekieh sjïere prijoriteetem utnieh.</li><li>Terminologijeprosjekth gusnie ulmie lea orre teermh evtiedidh jallh båeries teermh jieliehtidh.</li><li>Evtiedimmieprosjekth saemiengïeleldh meedijefaalenasside åvtelen dah stabijle gïehtelimsdåarjoeöörnegh åadtjoeh.</li><li>Gïelegorredimmieråajvarimmieh jïh hijven gïeleareenah.</li><li>Evtiedimmie maallijste juktie gïelevierhtieh mah aktene regijovnesne gååvnesieh maehtieh viehkiehtidh gïelelïerehtimmiem bueriedidh.</li><li>Saemien gïeleråajvarimmieh saemien gïelevåhkoen 2020 sjïekenisnie.</li></ul><p><strong>Gïeh maehtieh syökedh:</strong></p><ul><li class="MsoListBullet">Byögkeles jïh privaate årganisasjovnh/institusjovnh/sïelth</li><li class="MsoListBullet">Saemien gïelejarngh mah ryöktesth dåarjoem Saemiedigkien budsjedten bijjelen dåastoeh eah maehtieh syökedh. Men ij leah faamosne daejtie:<ul><li class="MsoListBullet">​​​​​​​Saemien gïelejarngh julev-, åarjel- jïh markasaemien dajvesne maehtieh dåarjoen bïjre syökedh prioriteradimmien nuelesne: «Gïelegorredimmieråajvarimmie jïh hijven gïeleareenah» jïh «Evtiedimmie maallijste ihke gïelevierhtieh mah aktene regijovnesne gååvnesieh maehtieh ektesne viehkiehtidh gïelelïerehtimmiem bueriedidh».</li></ul></li><li>Gïelejarngh mah joe leah tseegkemeboelhken jih leah dåarjoem åssjelasse åådtjeme maehtieh syökedh. Dåarjoe ij vadtasovvh juktie orre gïelejarngh tseegkedh.</li><li>Sïelth, institusjovnh jïh årganisasjovnh mah dåarjoem dåastoeh tjuerieh tjaalasovveme årrodh Enhetsregisterisnie Nöörjesne.</li></ul><p class="MsoListBullet"><strong>Dan jïjnjem maahtah dåarjojne åadtjodh:</strong></p><ul><li class="MsoListBullet">Jeenjemes dåarjoe lea 300 000 kråvnaj raajan.</li><li class="MsoListBullet">Gïeleråajvarimmide saemien gïelevåhkoen 2020 sjïekenisnie maahta raajan 40 000 kråvnah dåarjojne vedtedh.</li></ul><p><strong>Daah lissietjaalegh edtjieh ohtsemem fulkedh:</strong></p><ul><li>Prosjektebuerkiestimmie mesnie daah:<ul><li>Prosjekten ulmie bielieulmiejgujmie</li><li>Ulmiedåehkie</li><li>Buerkiestimmie ohtsemasse</li><li>Faageles sisvege</li><li>Buerkiestimmiem prosjekten tjïrrehtimmeste soejkesjinie åvtese jïh vuj aaj jaaksoesmierie</li><li>Guktie gåarede prosjektem tjïrrehtidh /vaahravuarjasjimmie</li><li>Guktie prosjekte lea utniji sjaavnjoen jïh siebriedahken daerpievoeten mietie</li><li>Buerkiestimmie guktie prosjekte illedahkh åådtje prosjekteboelhken mænngan</li><li>Buerkiestimmie guktie mïrrestallemeperspektijve gorresåvva prosjektesne</li><li>Buerkiestimmie guktie edtja prosjekteilledahkem vuesiehtidh/bæjhkoehtidh</li><li>Jis laavenjostoeguejmie</li><li>Jeatjah beetnehdåarjoeguejmieh ohtsemem gïetedamme dåarjoen bïjre jïh mejtie aaj dåarjoem dåårjeme</li></ul></li><li class="MsoListBullet">Latjkoe applikasjovnen reakta-aajhterinie (lea faamosne gosse jarkoestimmien jallh sjïehtedimmien bïjre applikasjovnijste syökoe).</li></ul><p><strong>Jeatjah krïevenassh: </strong></p><p>Öörnegen krïevenassh leah daesnie Dåarjoenjoelkedassh saemien gïeleprosjektide.</p><p><strong>Govlehtallije:</strong></p><p><a href="mailto:anne.marit.triumf@samediggi.no">Anne Marit Triumf</a>, tlf. 78 48 42 11 jïh <a href="mailto:siv.marit.romsdal.eira@samediggi.no">Siv Marit R. Eira</a>, tlf. 78 47 40 72</p><p><a href="https://skjema.onacos.no/Sametinget/skjema/SMT043/Giellaproeavttat?lang=6" title="">Elektrovneles ohtsemegoere</a></p>

    	</div>

					</article>
  </body>
</html>
