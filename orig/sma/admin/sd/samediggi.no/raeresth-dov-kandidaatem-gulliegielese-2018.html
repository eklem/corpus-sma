<html>
  <body>
    <div class="newsIntroBox">		 				
										<h1>Raeresth dov kandidaatem Gulliegïelese 2018!</h1>
				<div class="introContent"><div class="ezrichtext-field"><p>GULLIEGÏELE- Noerhtelaanti saemien gïeleprijse gaaktseden aejkien juakasåvva tjaktjen 2018 saemieministeri jïh saemiedigkiepresideenti tjåanghkosne, mij Oslosne rahkan asken.</p>
</div>
</div>
	
			<div class="date">
			<p>
				Ođas | 
									Almmuhuvvon <time datetime="2018-07-06">06.7.2018</time>
							</p>
		</div>
	
						</div>
    <article class="article">
													<div class="ezrichtext-field"><p>Gïeleprijse juakasåvva aajne almetjidie jallh åårganisasjovnide Nöörjesne, Sveerjesne, Såevmesne jallh Russlaantesne gïeh saemiengïelen evtiedimmien åvteste berkieh.</p><p>Ministerh saemien gyhtjelasside Nöörjeste, Sveerjeste jïh Såevmeste ektine saemiedigkien presideentigujmie Nöörjeste, Sveerjeste jïh Såevmeste leah GULLIEGÏELE – Noerhtelaanti saemien gïeleprijsem tseegkeme. Gïeleprijse juakasåvva fïerhten mubpien jaepien jïh voestes aejkien juakasovvi jaepien 2004. Gïeleprijsen stoeredahke lea 15 000 euro.</p><h3>Gïeleprijsen ulmie</h3><p>Gïeleprijse edtja saemien gïelem Nöörjesne, Sveerjesne, Såevmesne jïh Russlaantesne evtiedidh jïh gorredidh.</p><h3>Gie maahta prijsem åadtjodh?</h3><p>Gïeleprijse juakasåvva aajne almetjidie, dåehkide, åårganisasjovnide, siebride jïh institusjovnide mah leah åajvoehlaakan tjaaleldh-, njaalmeldh- jallh jeatjhlaakan barkeme saemien gïelen evtiedæmman. Maahta prijsen beetnegh juekedh jienebe goh akte vïtnijasse.</p><h3>Raeresth kandidaath!</h3><p>Aajne almetjh, åårganisasjovnh, institusjovnh jïh byjjesfaamoeh Nöörjesne, Sveerjesne, Såevmesne jïh Russlaantesne maehtieh kandidaath raeriestidh. Raeresth tjaaleldh bihkehtsinie mij jeenjemes 2 sæjroeh.</p><p><strong>Minngemes biejjien raeriestidh lea 9-n b. skïereden. Dam nimhtie gaskesadth:</strong></p><p style="text-align:center;">Gollegiella - bedømningskomiteen  <br/>SAMI, Kommunal- og moderniseringsdepartementet,<br/>Postboks 8112 Dep, 0032 Oslo, Norway<br/>Tel: +47 22 24 68 46<br/>e-mail: <a href="mailto:postmottak@kmd.dep.no">postmottak@kmd.dep.no</a></p>
</div>

											</article>
  </body>
</html>
