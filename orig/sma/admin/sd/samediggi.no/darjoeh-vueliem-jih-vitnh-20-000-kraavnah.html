<html>
  <body>
    <div class="newsIntroBox">		 				
										<h1>Darjoeh vueliem jïh vitnh 20 000 kråvnah</h1>
				<div class="introContent"><div class="ezrichtext-field"><p>Mijjieh datnem haestebe vueliem saemien gïelide darjodh daelie gosse aalkoealmetjegïeli gaskenasjonaale jaepie.</p>
</div>
</div>
	
			</div>
    <article class="article">
													<div class="ezrichtext-field"><p>Vueliegaahtjemen tjïrrh, Saemiedigkie NRK Sápmine ektine, sæjhta vueliem jïh saemien gïelh åvtese lutnjedh goh bielie saemien gïelelåhkoste 2019.</p><p> – Gaajhkesh mah sijhtieh maehtieh vueliem darjodh gïelelutnjemasse, Saemiedigkien goevtesedirektööre Anne Britt K. Hætta jeahta.</p><p>Vuelie edtja guvviem vedtedh saemien gïelijste, saemien siebriedahkeste jallh gïelelutnjemistie. </p><p>– Vuelie viehkehte gïelem lutnjedh. Vuelie bielie saemien kultuvreste, jïh saemien aerpievuekijste. Dan åvteste vuelie vihkeles gosse edtja gïelem eevtjedh, Hætta jeahta.</p><p>Maahtah joejkedh jïh åenehks raajesh vualan darjodh. Edtja aerpievuekien saemien vueline årrodh, musihken namhtah.</p><p>Preemije lea 20 000 nöörjen kråvnah.</p><p>Vuelie maahta ryöhkedh golme minudti raajan.</p><p>Mierie juktie vueliem vueliegaahtjemasse seedtedh lea golken 6.b.</p><p>Vuelieh mah finaalese båetieh sïjhtebe bæjhkoehtidh golken 9.b. Dan mænngan maahtah vuelide goltelidh jïh dov steemmam vedtedh dov lyjhkedevualan. Steemmadimmie vaasa golken 16.b. raajan.</p><p>Sïjhtebe vitnijevueliem bæjhkoehtidh dæjstan, golken 22.b.</p><h3>Naemhtie vueliem sïjse seedth</h3><p>Datne vueliem darjoeh. Ij guhte leah vueliem byögkeles bæjhkoehtamme aarebi. </p><p>Datne jïjtjemdh filmedh mobijletellefovnine gosse joejkh.</p><p>Dan mænngan tjaangh: <a href="https://bidra.nrk.no/joik">https://bidra.nrk.no/joik</a>  jïh dov videovestuhtjem sïjse leessh jïh seedth.</p><p>Jis dov leah gyhtjelassh, gaskesadth direktöörem Saemiedigkien Gïelegoevtesisnie <a href="mailto:Anne.Britt.K.Haetta@samediggi.no" title="">Anne Britt K. Hætta</a> + 47 78 48 42 91,  jallh faageåvtehke <a href="mailto:Per.Johannes.Marainen@samediggi.no" title="">Per Johannes Marainen</a>, +47 78 48 42 78.</p>

    	</div>

											</article>
  </body>
</html>
