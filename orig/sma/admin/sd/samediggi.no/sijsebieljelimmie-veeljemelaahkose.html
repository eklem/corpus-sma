<html>
  <body>
    <div class="newsIntroBox">		 				
										<h1>Sïjsebïeljelimmie veeljemelåhkose</h1>
				<div class="introContent"><div class="ezrichtext-field"><p>Juktie maehtedh saemiedigkieveeljemisnie steemmadidh tjoerh registreradamme årrodh Saemiedigkien veeljemelåhkosne. Maahtah jïjtjemdh veeljemelåhkoen sïjse tjaeledh saaht gåessie, men jis jïjtjemdh registreredh ruffien 30. b. 2019 åvtelen, dellie datne meatan tsavtsah  man gellie tjirkijh doh ovmessie veeljemegievlieh åadtjoeh mubpien saemiedigkieboelhken 2021-2015.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2016-12-29">29.12.2016</time>, ođasmahtton
					<time datetime="2019-03-22">22.3.2019</time>	
							</p>
		</div>
	
						</div>
    <article class="article">
													<div class="ezrichtext-field"><h3>Sïjsebïeljelimmie gaskeviermien baaktoe</h3><p> Juktie maehtedh jïjtjemdh sïjse tjaeledh gaskeviermien baaktoe  tjoerh tjaangedh ID-portaaline/MinID</p><p><a href="https://e-skjema.no/sametinget/sd/skjema/SMT025/">Tjaangh</a></p><p>Gaajhkesh mah bæjhkoehtieh dah jïjtjemse utnieh goh saemie, jïh</p><p>a)  saemien hïejmegïeline utnieh, jallh<br/>b) utnieh jallh åtneme eejhtegem, aahka  aajjam jallh maadteraahka maadteraajjam saemiengïeline goh hïejmegïele, jallh<br/>c) leah maana aktede almetjistie mij almetjelåhkosne tjåådtje jallh tjåådtjeme maahta krïevedh satne veeljemelåhkoen sïjse tjaalasåvva.</p><p>Gaajhkh saemieh Nöörjeste mah bijjelen 18 jaepieh jallh 18 jaepieh illieh veeljemejaepien, reaktam utnieh jïjtjemse veeljemelåhkoen sïjse tjaeledh. Saemieh mah lea staateårrojh jeatjah noerhtelaantine maehtieh veeljemelåhkoen sïjse tjaeledh dastegh dah ruffien 30. b. veeljemejaepien leah tjaalasovveme almetjeregisterisnie goh årrojh Nöörjesne.</p><p>Saemieh mah eah leah aktede noerhtelaanteste, maehtieh jïjtjemse veeljemelåhkoen sïjse tjaeledh dastegh dah leah almetjeregisterisnie tjåådtjeme goh årrojh Nöörjesne doh golme minngemes jaepieh veeljemebiejjien åvtelen.</p><h3>Sïjsebïeljelimie paehperegoeren baaktoe</h3><p> - Veedtjh pdf-goerem vuelielisnie, dievhtieh dam jïh seedth dam deavhteme goerem dov vuelietjaaleginie Saemiedægkan.</p>

    	<div class="embedFile">
		            			<a href="/content/download/910/file/Innmeldingsskjema%20%28s%C3%B8rsamisk-norsk%29.pdf">Innmeldingsskjema sørsamisk-norsk</a>
							
													
			<span class="embedFileSize">PDF | 205.365 kB</span>
			</div>

<h3> </h3><h3>Sistiebïeljelimmie Saemiedigkien veeljemelåhkoste</h3><p>Juktie jïjtjemdh Saemiedigkien veeljemelåhkoen sistie bïeljelidh, tjoerh<a href="mailto:samediggi@samediggi.no"> e-påastem</a> jallh prieviem seedtedh Saemiedægkan. Datne tjoerh dovne nommem jïh persovnenommerem tjaeledh sistiebïeljelimmesne.</p><p> </p>
</div>

											</article>
  </body>
</html>
