<html>
  <body>
    <div class="newsIntroBox">		 				
								<h1>Lidteratuvre</h1>
	<div class="textIntro ezrichtext-field"><p>Saemien ohtsemebaseradamme öörnege lidteratuvrese saemien lidteratuvrem dåårje, dovne tjiehpies- jïh faagelidteratuvreprosjekth mejtie sïelth buektieh.</p>
</div>


						</div>
    <article class="article scholarship">
													<div class="alertWrapper">
								<div class="alertMsgBox  w100 clear ">
								    Søknadsfrist: 01.03.2020 23:59
								</div>
															</div>
												<div class="ezrichtext-field"><p class="MsoNoSpacing"><strong>Ohtsememierie</strong>: 01.03.20, 01.10.20</p><p class="MsoNoSpacing"><strong>Ulmie dåarjoeöörnegasse:</strong></p><ul><li>Lidteratuvre hijven kvaliteeteste saemiengïelesne gååvnese</li></ul><p>Saemien lidteratuvren ohtsemebaseradamme öörnege saemien lidteratuvrem dåarjohte, dovne tjiehpies- jïh faagelidteratuvreprosjekth mejtie sïelth buektieh. Mijjieh ohtsemidie vuarjesje gelliej sjyöhtehke krööhkemi mietie.</p><p class="MsoNoSpacing"><strong>Dåarjoedåastojh öörnegasse:</strong></p><ul><li>Sïelth</li><li>Sïelth, institusjovnh jih årganisasjovnh mah dåarjoem dåastoeh tjuerieh tjaalasovveme årrodh Enhetsregisterisnie Nöörjesne.</li></ul><p class="MsoNoSpacing">Bertemh/sïelth mah ryöktesth bertemedåarjoem dåastoeh Saemiedigkien budsjedten bijjelen eah dåarjoem åadtjoeh daan ohtsemebaseradamme öörnegen bijjelen.</p><p class="MsoNoSpacing">Dåarjoe ij vadtasovvh Nöörjenregistreradamme ålkoelaanten sïeltide (NUF).</p><p class="MsoNoSpacing"><strong>Maahta dåarjoen bïjre ohtsedh daejtie råajvarimmide:</strong></p><ul><li>Tjiehpieslidteratuvre aalkoemanusinie saemiengïelesne</li><li>Faagelidteratuvre aalkoemanusinie saemiengïelesne</li><li>Jarkoestimmieh lidteratuvreste maanide jïh noeride saemiengïelese</li><li>Digitaale bæjhkoehtimmieh saemiengïelesne tjiehpieslidteratuvren sisnjelen</li></ul><p class="MsoNoSpacing"><strong>Krïevenassh ohtsemen sisvegasse jïh hammose:</strong></p><ul><li>Saemiedigkien digitaale ohtsemegoere edtja åtnasovvedh.</li><li>Ohtsemh mah eah ohtsemekrïevenasside illh heajhtasuvvieh.</li><li>Dåarjoedåastoje edtja mïrrestalleme- jïh gellievoeteperspektijvem sov barkosne jïh sijjen dïenesjinie jïh dorjesinie utnedh.</li><li>Ållesth budsjedte mij åasa-aarvehtsem jïh finansieradimmiesoejkesjem vuesehte.</li><li>Dïhte guhte ohtsemem vuelietjaala, tjuara luhpiem utnedh dïedtem bïejedh sïeltese/institusjovnese.</li><li>Dastegh ohtsije dåarjoem dååste edtja bievnedh Saemiedigkie lea råajvarimmiem/prosjektem dåårjeme.</li></ul><p>Vielie bïevnesh ryöknedimmienjoelkedassi bïjre - vuartesjh öörnegen ohtsemegoerem jih njoelkedassh.</p><p class="MsoNoSpacing"><strong>Aamhtesereeremetïjje:</strong></p><p class="MsoNoSpacing">Ohtsije maahta vaestiedassem veanhtadidh ohtsemasse 3 askh mænngan Saemiedigkie lea ohtsemem dååsteme, v. reeremelaakine § 11. Annjebodts bïevnese reeremeaamhtesisnie seedtesåvva eannan akte aske mænngan ohtseme lea dååsteme.</p><p class="MsoNoSpacing"><strong>Govlehtallemebïevnesh:</strong></p><p class="MsoNoSpacing"><a href="mailto:Emma.Margret.Skaden@samediggi.no">Emma Margret Skåden</a>, 78 47 41 01, <a href="mailto:Silja.Somby@samediggi.no">Silja Somby</a>, 78 48 42 30, <a href="mailto:johan.matteus.triumf@samediggi.no">Johan Matteus Triumf</a>, 78 48 42 81</p><p><a href="https://e-skjema.no/sametinget/skjema/SMT010/%20" title="">Elektronisk søknadsskjema</a></p>

    	</div>

					</article>
  </body>
</html>
