<html>
  <body>
    <div class="newsIntroBox">		 				
										<h1>Ij tjoelesïerredimmiem jååhkesjh</h1>
				<div class="introContent"><div class="ezrichtext-field"><p>Saemiedigkiepresidente Vibeke Larsen ij tjoelesïerredimmiem jååhkesjh maam Sandra Andersen Eira lea dååjreme. – Manne tjarke ovgeahpan gaajhki negatijve vuajnoegujmie mejtie nyjsenæjjah barkoejieliedisnie dååjroeh, dan åvteste daate maahta nyjsenæjjide beltedh barkoeh vaeltedh mejnie jeanatjommesh leah garmanæjjah, Larsen jeahta.</p>
</div>
</div>
	
			<div class="date">
			<p>
				Ođas | 
									Almmuhuvvon <time datetime="2017-02-23">23.2.2017</time>
							</p>
		</div>
	
						</div>
    <article class="article">
													<div class="ezrichtext-field">    
    
	<div class=" ez-embed-type-image extend-corepage_image">
	    
				
	<figure>
					    <img src="/var/site/storage/images/_aliases/corepage_image/9/6/5/3/13569-1-nor-NO/31594277465_71898853e7_k.jpg" alt="31594277465_71898853e7_k.jpg"/>
		
					
	</figure>

	</div>
<p>Gålkoen dæjman Sandra Andersen Eira, mij Olderfjovleste Finnmaarhkesne båata, eajhnadovvi jïjtse vïnhtsem åestedh jïh jïjtse barkoedåehkiem seehtedh. Dan mænngan sïerredimmie læssanamme, Sandran mietie.</p><p>Eira daan hïeljen vïnhtsedoekiji bïjre soptsesti mah satnine uhtjiestieh, jïh tjirkemesïelth mah satnem pruskiehtieh. Dan åvteste  lea noere nyjsenæjja mij vïnhtsem eekie dle dïhte böötesåvva sïerredimmine.</p><p><strong>Jaepien 2016 lij 273 nyjsenæjjah ållesth 9138 göölijijstie mah göölemem åejviebarkojne utnin Nöörjesne. Daate lea medtie 3 prosenth. Finnmaarhkesne 5 % nyjsenæjjah mah lin göölijh jaepien 2016</strong><strong>.</strong></p><p>Goh viertiestimmie dle 13 prosenth nyjsenæjjah mah sïjtebieliem utnieh båatsosne. SDJ-dajvesne medtie 28,6 prosenth nyjsenæjjah mah leah aajhterinie jåartaburresne.</p><p><strong>- Taalh vuesiehtieh ij leah jïebnevoete tjoeli gaskem aalkoejielieminie, jïh dan åvteste gaajhkesh dovnesh tjuerieh nyjsenæjjah dåarjoehtidh mah dagkerh barkoeh veeljieh, jïh duestieh nåake vuajnoej bïjre soptsestidh, Larsen jeahta.</strong></p><p>- Bielelen nyjsenæjjah aalkoejielemh eah sïjhth naan båetijen aejkien utnedh, saemiedigkiepresidente Vibeke Larsen jeahta.</p><p><strong>Govlehtallije:</strong></p><p>Saemiedigkiepresidente Vibeke Larsen +47 941 30 116 </p>
</div>

											</article>
  </body>
</html>
