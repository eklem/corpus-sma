<html>
  <body>
    <div class="newsIntroBox">		 				
										<h1>Aalkoealmetjegïeli gaskenasjonaale jaepie  - IYIL 2019</h1>
				<div class="introContent"><div class="ezrichtext-field"><p>2016 Ektiedamme Nasjovnh (EN) nænnoesti aalkoealmetjegïeli gaskenasjonaale jaepie edtji årrodh jaepien 2019. UNESCO åvtehkedïedtem åtna barkoen åvteste IYIL 2019. </p>
</div>
</div>
	
			</div>
    <article class="article">
													<div class="ezrichtext-field"><p>Akte stuvremedåehkie lea tseegkesovveme IYIL 2019:se  gusnie gaskem jeatjah gaajhkh tjïjhtje aalkoealmetjedajvh jïh doh staath mah leah dejtie ektiedamme,  leah meatan. Saemiedigkiepresidente Aili Keskitalo lea aalkoealmetji tjirkije Arktiske dajven åvteste, jïh akte dejstie åvtehkijstie stuvremedåehkesne.</p><p>Ulmie aalkoealmetjesïelejaepine lea aalkoealmetjegielide våajnoes darjodh jïh tsiehkiem daejtie gïelide eevtjedh. Veartenen medtie 7000 gïelijste, jienebh stoerretjuetie gïelh maehtieh gaarvanidh jïh gellieh leah joe gaarvanamme.</p><p>Aalkoealmetjegïelh aktene joekoen nåake tsiehkesne. Medtie 2680 gïelh leah håvhtadamme gïelh. UNESCO:n læstosne håvhtadamme gïeli bijjeli, saemien gïelh leah vuarjasjamme  goh håvhtadamme jallh itjmies håvhtadamme gïelh.</p><ul><li>Noerhtesaemien håvhtadamme gïele</li><li>Julev-, kildin-, åarjel-, inari- jïh skoltesaemien leah joekoen håvhtadamme gïelh.</li><li>Ter-, upmeje- jïh pijtesaemien leah itjmies håvhtadamme gïelh</li></ul><p>Lissine akkala-kemisaemien vuajnalgamme goh gaarvanamme gïelh UNESCSO:n læstosne gïeli bijjeli.</p><p>Aalkoealmetjegïeli gaskenasjonaale jaepien tjïrrh edtja aalkoealmetjegïelh våajnoes darjodh vïjhte åejviesuerkiej tjïrrh:</p><ul><li>Vielie goerkese, liktemebarkoe jïh gaskenasjonaale laavenjostoe ovmessie ïedtjeladtji gaskem</li><li>Hijven tsiehkieh tseegkedh juktie daajroem juekedh jïh guhkiebasse bievnedh, mah aalkoealmetjh krööhkestieh.</li><li>Aalkoealmetjegïelh sjïehtesjidh jienebelåhkoegielide jïh aalkoealmetjegïelh meatan vaeltedh nasjonaale politihken sïjse, nasjonaale strategijesoejkesjh jïh nænnoestimmieh</li><li>Sjïehteladtedh tseegkemen tjïrrh kapasiteeteste</li><li>Lissiehtimmie jïh evtiedimmie orre daajroen tjïrrh</li></ul><p>Les mer om det internasjonale året for urfolksspråk på denne nettsiden:</p><p>Lohkh vielie aalkoealmetjegïeli gaskenasjonaale jaepien bïjre daennie nedtesæjrosne:</p><p><a href="https://en.iyil2019.org/">https://en.iyil2019.org/</a></p><p>Sæjrosne vielie bïevnesh jïh aaj kaarhtem gaavnh mij vuesehte mah öörnedimmieh mah leah ektiedamme IYIL 2019:se.</p>
</div>

											</article>
  </body>
</html>
