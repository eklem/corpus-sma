<html>
  <body>
    <div class="newsIntroBox">		 				
										<h1>Saemiedigkien noerepolitihkeles moenehtse (SUPU)</h1>
				<div class="introContent"><div class="ezrichtext-field"><p> Saemiedigkien noerepolitihkeles moenehtse (SUPU) lea tseegkesovveme juktie saemien noeri tsevtsemefaamoem Saemiedigkien politihkese nænnoestehtedh.</p>
</div>
</div>
	
			<div class="date">
			<p>
				Ođas | 
									Almmuhuvvon
					<time datetime="2017-01-18">18.1.2017</time>, ođasmahtton
					<time datetime="2018-03-06">06.3.2018</time>	
							</p>
		</div>
	
						</div>
    <article class="article">
													<div class="ezrichtext-field"><p>SUPU  tseegkesovvi goh ihkuve årgaane 2003. SUPU vïjhte lïhtsegh åtna jïh Saemiedigkieraerie dejtie nammohte. Lïhtsegh abpe laanteste båetieh jïh leah gaskem 16 jïh 28 jaepieh.</p><p>SUPU mandaatem jïh öörnedimmiem åådtjeme Saemiedigkien stoerretjåanghkoste. Dej åejvielaavenjassh leah</p><ul><li>viehkiehtidh noeri meatannænnoestimmiem jïh tsevtsemefaamoem Saemiedigkien politihkese nænnoestehtedh.</li><li>soejkesjidh jïh öörnedidh Saemiedigkien fïerhten jaepien noerekonferansh.</li><li>viehkiehtidh skreejrehtidh guktie jienebh saemien noerh leah eadtjohke politihkesne.</li><li>barkedh ihke jienebh noerh jïjtjemse tjaelieh Saemiedigkien veeljemelåhkosne, juktie jienebh noerh leah meatan saemiedigkieveeljemisnie, jïh ihke jienebh noerh meatan sjidtieh Saemiedigkesne jïh digkien jeatjah ståvrojne jïh moenehtsinie.</li></ul><p>SUPU aktem frijje råållam åådtjeme jïh maahta aamhtesigujmie barkedh mejtie jïjtjh tuhtjieh sjyöhtehke. Moenehtse jïh lïhtsegh maehtieh frijjelaakan meedijese soptsestidh jïh bæjjese vaeltedh doh aamhtesh mejtie sijhtieh jeatjah instansigujmie.</p><p>Moenehtse edtja goh gaskeselïhtse årrodh saemien noeri jïh Saemiedigkien gaskem, men aaj govlehtimmieinstanse jïh "vaeptiebienje" Saemiedægkan gosse lea noereaamhtesi biïre. Naemhtie SUPU maahta Saemiedigkiem viehkiehtidh digkien noereprofijlem jïh noerepolitihkem hammoedidh.</p><h4><a href="mailto:supu@samediggi.no">Govlehtallijh SUPU</a></h4><p>SUPU 2018-2021: </p><p><strong>Åvtehke: </strong>Ole Henrik Bjørkmo Lifjell</p><p><strong>Lïhtsegh: </strong>Maja Fjellstrøm, Stine Ericsson Anti, Grethe Julianne Skum jïh Alfred Mikkel Kuoljok </p><p><strong>Sæjjasadtjh: </strong>Laara Sparrok, Andine Knudtson, Kristine Ballari, Sajane Olsen, Katja Elise Utsi</p><p><a href="https://www.facebook.com/SaNuL.SUPU/">SUPU  Facebookesne</a></p><p><a href="https://noerehdiggi.wordpress.com/">SUPU:n blogge</a></p>
</div>

											</article>
  </body>
</html>
