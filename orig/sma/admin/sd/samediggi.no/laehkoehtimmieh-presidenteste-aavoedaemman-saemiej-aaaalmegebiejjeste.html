<html>
  <body>
    <div class="newsIntroBox">		 				
										<h1>Læhkoehtimmieh presidenteste aavoedæmman Saemiej åålmegebiejjeste</h1>
				<div class="introContent"><div class="ezrichtext-field"><p>– Saemiedigkien bieleste sïjhtem aavoedimmine Saemiej åålmegebiejjeste læhkoehtidh. Mov mïelen mietie dle mijjen biejjie joekoen vyörtegs jïh manne gaajhkesidie abpe Saepmesne aktine sjollehke aavoedimmine læhkohtem, Saemiedigkiepresidente Aili Keskitalo jeahta.</p>
</div>
</div>
	
			</div>
    <article class="article">
													<div class="ezrichtext-field"><p>Keskitalo goevten 6. biejjiem aavode sveerjesne bielesne Saepmeste. Daate akte heevehtimmiejaepie dan åvteste daelie 100 jaepieh mænngan voestes saemien rijhketjåanghkoe öörnesovvi Sveerjesne.</p><p>– Akte stoerre aavoe munnjien åadtjodh meatan årrodh 100-jaepienaavoedimmesne sveerjen bielesne Saepmeste. Mijjieh akte åålmege bielelen rijhkeraasti bïjre pryöjjadidh, jïh abpe mov vaajmoste sïjhtem Staare  2018-öörnedimmieh seamma hijvenlaakan lyhkesieh goh Tråante 2017, Keskitalo jeahta.</p><p>Abpe saemiedigkieraerie lea Staaresne daan våhkoen juktie aavoedidh jïh tjåanghkojde dåeriedidh mah leah desnie.</p>
</div>

											</article>
  </body>
</html>
