<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sma">
  <header>
    <title>SAEMIEN GÏEHTJEDIMMIE - LEAROESOEJKESJE</title>
    <genre/>
    <author>
      <person born="" firstname="" lastname="Helene Sommerseth" nationality="en_US" sex="unknown"/>
    </author>
    <year>2007</year>
    <wordcount>896</wordcount>
    <availability>
      <free/>
    </availability>
    <submitter email="borre.gaup@samediggi.no" name="Børre Gaup"/>
    <multilingual/>
    <origFileName>http://www.udir.no/upload/larerplaner/Fastsatte_lareplaner_for_Kunnskapsloeftet/Samiske/Fordypning_i_samisk_sorsamisk.rtf</origFileName>
    <parallel_text location="Fordypning_i_samisk_nordsamisk.doc" xml:lang="sme"/>
    <parallel_text location="Fordypning_i_samisk_lulesamisk.doc" xml:lang="smj"/>
    <parallel_text location="Lareplan_i_fordypning_samisk_bokmal.doc" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision: 32948 $; file-specific xsl  Revision; common.xsl  $Revision$; </version>
  </header>
  <body>
    <p>
SAEMIEN GÏEHTJEDIMMIE - LEAROESOEJKESJE
  </p>
    <p type="title">
Faagen ulmie
  </p>
    <p>
Saemien gïehtjedimmie seamma faagen våaromem jïh seamma aarvoevåaromem goh saemienfaagen. Ööhpehtimmie edtja sjïehteladtedh faagen gïehtjedæmman jïh meatan årrodh identitetem skearkagidh, gïelem jïh kulturelle maahtaldahkem saemien evtiedidh jïh gaskesadtemem jïh ektiebarkoem eevtjedh gïeleraajoej bijjelen Saepmesne. Dellie edtja gïelem joekehtslaakan maehtedh, jïjtse gïelem guerkiehtidh jïh goerkesidh gïelem joekehtslaakan åtna. Goerkesimmien tjïrrh guktie siebredahke saemiengïelem dæjpa, gïehtjedimmmiefaage edtja gïelem eevtjedh jïh hoksedh jïh eadtjaldovvedh gïelem utnedh.
  </p>
    <p>
Vijries gïeleldh jïh kulturelle maahtaldahke maahta meatan årrodh sjïehteladtedh guktie buerebelaakan jeatjabidie jïjtse kultuvresne jïh dan ålkolen vuavkasjidh, guarkedh, jïh krööhkedh. Guarkedh maam jeatjah jiehtieh jïh maehtedh jïjtsh åssjelh åvtese buektedh lea vihkeles biehkie muvhti gïelemaahtaldahkese. Daalteje siebredahkesne daerpies maehtedh joekehts medijidie jïh ektienamme teekstide goh tjaalegh, tjoejenassh jïh guvvieh jïh seamma sienten vuejnedh guktie gïele jïh aarvoemaahtoe iktede. Gïehtjedimmie saemien edtja sijjie årrodh njaalmeldh jïh tjaaleldh gaskesadtemasse joekehts medijah utnedh.
  </p>
    <p>
Gïehtjedimmie saemien edtja learohki njaalmeldh jïh tjaaleldh maahtoem evtiedidh, lohkemem jïh teekstetjaelemem skreejrehtidh jïh gelliegïeleldh siebredahkesne  eadtjaldovvedh gïelem utnedh. Joekehts teekstigujmie joekehtslaakan barkedh edtja meatan årrodh kritihke åssjaldahkh jïh estetihke vååjnoem vijriebasse evtiedidh jïh maahtoem vedtedh daaletje medijan aarkesne veasodh. Faage edtja kritihke vierhtiedimmiem jïjtse gïeleevtiedimmeste evtiedidh jïh learohkidie vuerkiehtidh guktie jïjtjene lïeremisnie skearkagieh.
  </p>
    <p type="title">
Faagen åejvieboelhkh
  </p>
    <p>
Faage lea åejvieboelhkine juakaldihkie, guktie maahtaldahkeulmine tjaaleme. Åejvieboelhkh ektesne govlesuvvieh.
  </p>
    <p type="title">
Åejvieboelhkh:
  </p>
    <p>

   

    

     

     

     
Jaepietsiehkieh
       
Åejvieboelhkh
       </p>
    <p>

    

    

     

     

     

     
8.-10.
       
Gïelem utnedh
       
Gïele jïh gaskesadteme
       </p>
    <p></p>
    <p type="title">
Gïelem utnedh
  </p>
    <p>
Åejvieboelhkesne gïelem utnedh edtja gïehtjedidh guktie gïele åtnalgåvva jïh guktie gïele bigkesovveme. Åejvieboelhkesne edtja saemien gïelem goerehtalledh gusnie vihkeles aamhtesh jïjtjene gïeleåtnosne, daaletjegïelesne jïh guktie gïeleåtnoe beajjetji tsiehkine lea. Aaj komparatijve tjelmine gïelem edtja gïehtjedidh, guktie gïele jorkese jïh guktie medija saemien deadta. Daennie åejvieboelhkesne aaj edtja jarkoestidh jïh toelhkestidh saemien jïh jeatjah gïeli gaskem.
  </p>
    <p type="title">
Gïele jïh gaskesadteme
  </p>
    <p>
Åejvieboelhkesne gïele jïh gaskesadteme edtja gïelem vijriebasse evtiedhdh dovne njaalmeldh jïh tjaaleldh gaskesadteme, lohkeme- jïh tjaelememaahtaldahkem. Åejvieboelhken jarngesne edtja goerkesidh, vierhtiedidh jïh ussjedadtedh njaalmeldh jïh tjaaleldh vuekiej mietie jïh jïjtje joekehts teektsh darjodh jïh åvtese buektedh. Daesnie ektiedamme teeksth gusnie tjoejenassh, tjaeleme jïh guvvieh ållesth åssjaldahke sjædta. Daennie åejvieboelhkesne aaj gærjah, teatere, filme, plaerieh musihkevidejovh jïh orre digitale vierhtieh meatan.
  </p>
    <p type="title">
Man gellie tæjmoe
  </p>
    <p>
Man gellie tæjmoeh leah 60 minuhti mietie tjaalasovveme:
  </p>
    <p>
NOERITSIEHKINE
  </p>
    <p>
8.–10. jaepietsiehkine 227 tæjmoeh
  </p>
    <p type="title">
Faagen maadth maahtoeh
  </p>
    <p>
Maadth maahtoeh leah maahtaldahkeulmine tjaalasovveme, gusnie galka evtiedidh lïeredh jïh galka boelhkine faagemaahtaldahkine årrodh. Learoesoejkesjisnie saemien gïejhtjedimmine daah maahtaldahkeulmieh leah:
  </p>
    <p><em type="italic">Maehtedh soptsestidh</em> saemien gïehtjedimmesne, dellie galka goltelidh jïh soptsestidh jïh soptsestimmietsiehkiem vierhtiedidh gosse mubpiejgujmie soptsestidh. Dïhte lea maadtojne gosse mubpiejgujmie soptsestidh, dovne gosse almetjigujmie ektesne lea, barkosne jïh byjjes tsiehkine lea. Goltelidh jïh soptsestidh leah almetji maadtoedarjomh, mejtie galka faagesne, saemien voestes gïeline, joekehts njaalmeldh sjaangeri jïh darjomi vieken evtiedidh.
  </p>
    <p><em type="italic">Maehtedh tjaeledh </em>saemien gïehtjedimmesne, dellie galka joekehts sjaangerine jïh gellie joekehts teeksth tjaeledh. Maehtedh tjaeledh daerpies daaletje sïebredahkesne, sjïere daelie gosse jienebh digitale gaskesadtemevuekieh evtede. Daelie aaj krïebpesjimmie stuerebe sjïdteme edtja maehtedh joekehtslaakan tjaeledh. Gosse tjaeledh dellie eajhnide jïh åssjalommesidie evtede jïh öörnie, badth aaj sjïehteles gaskesadtemevuekieh jïh barkoevuekie guktie lïeredh.
  </p>
    <p><em type="italic">Maehtedh lohkedh </em>saemien gïehtjedimmesne, lea<em type="italic"> </em>akte bielie eensi gïelemaahtaldahkese. Dellie tjoevere guarkedh, gïehtjedidh jïh ussjedadtedh gosse barkoes teeksth låhka. Lohkeme kultuvregoerkesimmiem evtede jïh dååjrehtsh jïh nuepieh vadta jïjtjemse jïh siebredahkem guarkedh.
  </p>
    <p><em type="italic">Maehtedh ryöknedh </em>saemien gïehtjedimmesne, dellie galka galka orre baakoeh lïeredh,  jïermestalledh jïh dåeriesmoerh tjuevtedh. Daerpies dellie guarkedh mij dïhte hammoe, struktuvre jïh komposisjovne lea. Jis ektienamme teekstide jïh aamhteseprovsah guarkedh, dellie vihkeles grafihken vuesiehtimmieh, tabellh jïh statistihkeh guarkedh.
  </p>
    <p><em type="italic">Maehtedh digitale viehkiehvierhtieh </em>saemien gïehtjedimmesne<em type="italic"> </em>leah daerpies  jis ektienamme teekstehammoeh jïh lahtesh guarkedh. Digitale maahtoe orre lïerehtimmievuekieh buakta jïh aaj orrre nuepieh lohkeme- jïh tjaelemeööpehtæmman vadta, gosse galka teekstsh darjodh jïh jeatjahtehtedh. Daesnie vihkeles eensilaakan gaaltijide vierhtiedidh jïh laejhtedh gosse dejtie galka utnedh. Digitale vierhtieh maahta learohken gaskesadtememaahtoem jïh vuesiehtimmiem dåarjodh jïh evtiedidh.
  </p>
    <p type="title">
Faagen maahtaldahkeulmieh
  </p>
    <p type="title">
Maahtaldahkeulmieh 10. jaepietsiehkiej mænngan
  </p>
    <p type="title">
Gïehtjedimmie gïelem utnedh
  </p>
    <p>
      <em type="italic">Lohkehtimmien ulmieh leah; learohkh gelkieh</em>
    </p>
    <list>
      <p type="listitem">

    
soejkesjidh, tjïrrehtidh jïh goerehtallemem åvtese buektedh gusnie vuesiehtieh guktie maanah jïh noerh saemien utnieh jïh guktie gïelem utnieh dej ovmessie jaepiedåehkine
    

   </p>
      <p type="listitem">

    
goerehtalledh guktie teknologije jïh siebredahken jeatjahtahtemh saemien jïh gïelem åtnoem dæjpa jïh dïejveldidh mij dïhte aerpiemaahtoeh daaletje siebredahkesne
    

   </p>
      <p type="listitem">

    
baakoeraajesh jïh guvvielaaketje lahtesh åvtese buektedh saemien jïh vuertasjidh mij dïhte joekehtse saemien jïh jeatjah gïeli gaskem, jïh soptsestidh guktie dagkerh lahtesh maehtieh joekehts åssjaldahkh vuesiehtidh
    

   </p>
      <p type="listitem">

    
tjaaleldh saemien baakoeh jïh grammatihke hammoh soptsestimmie gïeline viertiestidh jïh barkoem åvtese buektedh
    

   </p>
      <p type="listitem">

    
voejhkelidh toelhkestidh jïh jarkoestidh saemien jïh jeatjah gïeli gaskem jïh soptsestidh guktie jiehtege dan mietie jorkesåvva
    

   </p>
      <p type="listitem">

    
voejhkelidh joekehts njaalmeldh jïh tjaaleldh lahtesh joekehts sjaangerinie
    

   </p>
      <p type="listitem">

    
åvtese buektedh måedtie baakoeh jïh lahtesh mah seamma jïh joekehts dah ovmessie saemiengïeline
    

   </p>
      <p type="listitem">

    
vihtesjidh jïh vïertiestidh jïjtjene evtiedimmiem gosse barka goerehtalla gïelen åtnoem
    

   </p>
    </list>
    <p type="title">
Gïele jïh gaskesadteme
  </p>
    <p>
      <em type="italic">Lohkehtimmien ulmieh leah; learohkh gelkieh</em>
    </p>
    <list>
      <p type="listitem">

    
lohkedh jïh åehpiedehtedh måedtie teeksth maam jïjtje veeljeme
    

   </p>
      <p type="listitem">

    
åvtese buektedh jïjtje domtesem filmeste, teateristie jïh musihkeste jïh vierhtiej åtnoem viertiestidh
    

   </p>
      <p type="listitem">

    
åvtese buektedh jïh lahtestidh medijabihkeds medijijstie maam jïjtje veeljeme jïh jïjtje bihkeds joekehts medijidie darjodh
    

   </p>
      <p type="listitem">

    
åvtese buektedh ektienamme programmem joekehts lahtesistie maam jïjtjene jallh jeatjaj teekstijste vaalteme
    

   </p>
      <p type="listitem">

    
evtiedidh jïh åehpiedehtedh ektienamme teeksth tjaelijijstie digitale vierhtiejgujmieutvikle
    

   </p>
      <p type="listitem">

    
viertiestidh jïh vierhtiedidh saemien nedtebielieh gelliegieleldh, dej åtnoevuekieh jïh bïevnesevierhtijste jïh designem
    

   </p>
      <p type="listitem">

    
vierhtiedidh gaaltijh åtnoe, dej sisvegh, aalkoereakta jïh persovnevaarjelimmie
    

   </p>
      <p type="listitem">

    
vihtesjidh jïh vierhtiedidh jïjtjene evtiedimmiem gosse teekstigujmie barka
    

   </p>
    </list>
    <p type="title">
Faagem vierhtiedidh
  </p>
    <p>
Nænnoestimmieh guktie faagem vierhtiedidh:
  </p>
    <p type="title">
Elliesvïhnesjimmie
  </p>
    <p>

   

    

     

     

     
Jaepietsiehkieh
       
Öörnege
       </p>
    <p>
10. jaepietsiehkesne
       
Learohkh gelkieh elliesvïhnesjimmieh åadtjodh.
       </p>
    <p></p>
    <p type="title">
Eksamene learoehkidie
  </p>
    <p>

   

    

     

     

     
Jaepietsiehkieh
       
Öörnege
       </p>
    <p>
10. jaepietsiehkesne
       
Learohkh maehtieh aktem njaalmeldh eksamenem åadtjodh. Njaalmeldh eksamenem byjreskisnie dorje jïh vierhtede.
       </p>
    <p></p>
    <p type="title" xml:lang="nob">
Eksamene privatistide
  </p>
    <p>

   

    

     

     

     
Jaepietsiehkieh
       
Öörnege
       </p>
    <p>
10. jaepietsiehkesne
       
Vuartesjh guktie maadthskuvlelohkehtimmie geerve almetjidie öörnesovveme.
       </p>
    <p></p>
    <p>
Dah daamts nænnoestimmieh guktie vierhtiedidh leah ööhpehtimmielaakesne tjaalasovveme.
  </p>
  </body>
</document>
